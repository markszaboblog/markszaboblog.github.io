---
layout: post
title: A kezdetek
date: 2019-04-23 10:22:09.000000000 -05:00
type: post
parent_id: '0'
published: true
password: ''
status: publish
categories: []
tags: []
meta:
  _edit_last: '1'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2019/04/23/a-kezdetek/"
---
<p><!-- wp:paragraph --></p>
<p>Az egész januárban kezdődött, amikor Anna kapott egy e-mailt az egyetemtől, hogy megnyert egy Japánba szóló 1 éves ösztöndíjat. Később kiderült, hogy igazából ekkor még csak azt nyerte meg, hogy az egyetem javasolni fogja az egyik programra és segít a jelentkezésben, de lesz még egy kör a kinti egyetemmel és övék a végső döntés.</p>
<p><!-- /wp:paragraph --></p>
<p><!-- wp:paragraph --></p>
<p>Ekkor viszont úgy tűnt, hogy minden valószínűség szerint Anna költözik szeptemberben Tokióba egy évre. Emiatt elkezdtem munkát keresni ott, hogy mehessek én is vele. 24 pozícióra jelentkeztem január közepén. A keresésnél feltétel volt, hogy ne legyen japán nyelvtudás elvárás, és hogy valami olyan legyen, amit szívesen csinálnék (fejlesztő, security engineer). Három helyről jeleztek vissza pozitívan. Ebből kettőnél a teszt és interjú körök után jelezték, hogy nem akarják folytatni. A harmadik volt az indeed, ahova végül felvettek. </p>
<p><!-- /wp:paragraph --></p>
<p><!-- wp:image {"align":"center"} --></p>
<div class="wp-block-image">
<figure class="aligncenter"><img src="{{ site.baseurl }}/assets/legacyimages/2019/04/indeed-logo1.png" alt="" /></figure>
</div>
<p><!-- /wp:image --></p>
<p><!-- wp:paragraph --></p>
<p>Náluk kicsit lassan ment a folyamat:</p>
<p><!-- /wp:paragraph --></p>
<p><!-- wp:list --></p>
<ul>
<li>Január 13-án jelentkeztem</li>
<li>Január 24-én küldtek online tesztet, amit 27-én töltöttem ki. Technikai kérdések fejlesztés és security területről. Feleletválasztós és kódolós feladatok is voltak. Elég sok területbe belekérdeztek. Volt, amiről sose hallottam, de volt idő kis utánanézésére is. Élveztem.</li>
<li>Február 14-én írtak, hogy sikerült a teszt, egyeztessünk interjút</li>
<li>Február 20-án volt egy HR-es interjú. Szerintem ilyen előszűrő lehetett, volt egy kérdés listája, azon mentünk végig.</li>
<li>Március 4-én volt a következő kör az application security csapat vezetőjével (a leendő manageremmel). Elég mély technikai kérdések voltak, meg gondolom közben nézte, hogy beillenék-e a csapatba. A végén mondta, hogy a következő lépés személyes interjú lesz Austinban (Texas), ha tovább jutok. Továbbjutottam.</li>
<li>Április 15 volt az onsite interjú. Két nappal előtte repültem ki, aznap indultam vissza. Mindent fizetett a cég (repülő, hotel, taxi, kaja). A repülés nem volt jó és az időeltolódás sem. Maga az interjú sorozat 10-től 4-ig tartott, és legnagyobb részt technikai dolgok voltak. Nagyobb feladatok, amikkel a munka során találkoznak, és hogy hogyan állnék neki. Kifejezetten izgalmas volt.</li>
<li>Április 18 írt a HR-es, hogy megvan az eredmény, egyeztessünk egy hívást.</li>
<li>Április 19 reggelre volt közös szabad időpont, és akkor mondta, hogy megkaptam az ajánlatot.</li>
</ul>
<p><!-- /wp:list --></p>
<p><!-- wp:paragraph --></p>
<p>Azóta már megkaptam papíron is, illetve elküldték a relocation benefit-ek listáját. Röviden mindenben segítenek: intézik a vízumot, fizetik a repjegyet és extra csomagot, segítenek ott helyben (valaki jön velünk 2 napot ügyeket intézni), fizetik a nyelvtanfolyamot, segítenek az adózásban, az első 45 napra biztosítanak szállást, segítenek albérletet keresni. Ja és mindezt Annának is (vízumot, repjegyet, nyelvtanfolyamot, mindent). Meglepett, hogy ennyi mindent adnak és intéznek.</p>
<p><!-- /wp:paragraph --></p>
<p><!-- wp:paragraph --></p>
<p>A múlt héten elküldtem nekik a papírokat a vízumhoz (CV, egyetemi diplomák, útlevél, Annához házassági anyakönyvi kivonat). Közben áldottam a magyar adminisztrációt, hogy ezek mind tartalmazzák az angol fordítást is, és így nem kellett azzal futnom még egy kört. Ezek alapján elkezdik a vízum folyamatot Japánban. Pár nap múlva visszajeleznek, hogy minden jónak néz-e ki és akkor kezdhetem el szervezni a repjegyet. Utána majd 4 hét múlva ha minden jól megy megkapom a Certificate of Eligibility-t, amivel itthon a nagykövetségen kiállítják a rendes vízumot. </p>
<p><!-- /wp:paragraph --></p>
