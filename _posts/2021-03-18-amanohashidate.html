---
layout: post
title: Amanohashidate
date: 2021-03-18 22:29:42.000000000 -05:00
type: post
parent_id: '0'
published: true
password: ''
status: publish
categories: []
tags: []
meta:
  _last_editor_used_jetpack: block-editor
  _edit_last: '1'
  _foogallery: '1012'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2021/03/18/amanohashidate/"
---
<p><!-- wp:paragraph --></p>
<p>Múlt hétvégén autót béreltünk Momokoval és elmentünk <a href="https://hu.wikipedia.org/wiki/Amanohasidate">Amanohashidate</a>-hez, <a href="https://en.wikipedia.org/wiki/Three_Views_of_Japan">japán három híres látké</a>pének egyikéhez (másik kettő <a href="https://japan.szabo-simon.hu/2019/12/26/hiroshima-3-nap-miyajima/">Miyajima</a> és <a href="https://en.wikipedia.org/wiki/Matsushima">Matsushima</a> szigetek). Egy érdekes, homokos földnyúlványról van szó, ami egy öböl száján vezet keresztül:</p>
<p><!-- /wp:paragraph --></p>
<p><!-- wp:image {"id":1012,"sizeSlug":"large","linkDestination":"none"} --></p>
<figure class="wp-block-image size-large"><img src="{{ site.baseurl }}/assets/legacyimages/2021/03/PXL_20210314_013923101-1024x576.jpeg" alt="" class="wp-image-1012" /></figure>
<p><!-- /wp:image --></p>
<p><!-- wp:paragraph --></p>
<p>Szombat reggel párás, esős időben mentünk el az autókölcsönzőbe felvenni a kocsit, majd észak-nyugat felé vettük az irányt. Miután kiértünk Kiotóból, egy benzinkútnál helyet cseréltünk és innentől Momoko vezetett. Néha egészen keskeny utakon vitt a Google Maps, de Momoko remekül vette az akadályokat. 1 körül megérkeztünk és egy <a href="https://goo.gl/maps/itLXbnECD3MDshEC7">közeli plázában</a> megebédeltünk. Ezután becsekkoltunk a stílusosan csak <a href="https://g.page/amanohashidate-hotel?share">Amanohashidate Hotel</a>-nek nevezett hotelbe, ahol a japán stílusú szobából pompás kilátás nyílt a földnyelvre (bár még ekkor is elég párás volt az idő).</p>
<p><!-- /wp:paragraph --></p>
<p><!-- wp:paragraph --></p>
<p>A <a href="https://goo.gl/maps/TGaqMuUD1ZtpEVkM6">közeli kávézóban</a> ittunk kávét és sört, majd a szemerkélő esőben kisétáltunk a földnyelvre. Visszafele egy barátságos macskával is összefutottunk, majd vacsora után néztünk. Alapból rakat étterem zárva volt. Az első nyitva lévő étteremben mondták, hogy csak foglalással fogadnak vendégeket. Úgyhogy tovább mentünk. A <a href="https://goo.gl/maps/MmCUQM7LoKCAozJ59">második helyen</a> is ugyanezzel fogadtak. Amikor Momoko rákérdezett, hogy tudnak-e esetleg olyan étteremről, ami nyitva van és fogad vendégeket foglalás nélkül is, akkor megesett rajtunk a szívük és mégis beengedtek. Mint elmondták csupán ketten viszik az éttermet, és nem akarják túlterhelni magukat, ezért van a "csak foglalással" szabály, de most igazából van szabad asztaluk. A vacsora nagyon finom volt és amikor kérdeztük, hogy melyik szakét javasolják mondták, hogy van kóstoló szettjük, amiben 3-3 kispohár különböző szakét kaptunk. Momokonak 3 édeset, nekem 3 szárazat hoztak. Mindegyik ízlett, és nagyon érdekes volt összehasonlítani őket.</p>
<p><!-- /wp:paragraph --></p>
<p><!-- wp:paragraph --></p>
<p>Vacsora után visszatértünk a hotelbe, ahol átöltöztünk a szobához adott yukatába, majd elmentünk a hotel onszenjébe.</p>
<p><!-- /wp:paragraph --></p>
<p><!-- wp:paragraph --></p>
<p>Másnap reggel ragyogó napsütés fogadott, és így tudtuk igazán értékelni a látványt a szobánk ablakából. Március 14-e volt, <a href="https://hu.wikipedia.org/wiki/Feh%C3%A9r_nap">White Day</a>, amikor a fiúk viszonozzák a <a href="https://hu.wikipedia.org/wiki/B%C3%A1lint-nap#Jap%C3%A1n">Valentin napon kapott csokit</a>. Mivel Valentin napon én még nagyban bicikliztem Kiotó felé, és Momokotol nem kaptam semmit, így sikerült meglepnem azzal, hogy mégis adtam neki csokit. Ezután a hotelben megreggeliztünk, kicsekkoltunk majd az <a href="https://goo.gl/maps/ys9iHDupr6nvzoEbA">Amanohashidate Viewland</a> kilátó pontra mentünk. A hegyre feljutáshoz lehetett választani a monorail és az egyszemélyes libegő közül (mi az utóbbi mellett döntöttünk). Amanohashidate (天橋立) nagyjából a "Menny hídjának" fordítható: a hagyomány szerint ha az ember a lába között fejjel lefele néz rá, akkor úgy látszik, mintha az égen húzódna a híd és tényleg a Mennybe vezetne. Miután visszatértünk a hegy tövébe, bringát béreltünk és átkeltünk a földnyúlványon, majd körbe tekertük az öblöt. Igazából az öböl többi része kevésbé volt érdekes, és talán jobb lett volna a földnyúlványon visszajönn, de így is 2 óra alatt körbeértünk, és kellemes volt a napsütésben tekerni.</p>
<p><!-- /wp:paragraph --></p>
<p><!-- wp:paragraph --></p>
<p>Visszaadtuk a bringákat, majd beültünk ebédelni egy <a href="https://goo.gl/maps/anioAUFytLiu6DTLA">soba étterembe</a>, ahol hagyományos, fonott tányéron tálalták a tésztát. </p>
<p><!-- /wp:paragraph --></p>
<p><!-- wp:paragraph --></p>
<p>Ebéd után visszasétáltunk a hotelhez a kocsiért, majd a <a href="https://goo.gl/maps/etHVtBbSfH4DisEbA">Kanabiki vízesések</a> felé vettük az irányt. Ez az egyetlen vízesés Kiotó prefektúrában, ami rajta van a "<a href="https://www.mustlovejapan.com/feature/waterfall/">Japán 100 legjobb vízesése</a>" listán. Az előző napi eső után kifejezetten szép volt, mindenképp megérte a kitérőt.</p>
<p><!-- /wp:paragraph --></p>
<p><!-- wp:paragraph --></p>
<p>A vízesés után folytattuk az utat, és a <a href="https://goo.gl/maps/zfheCXtU7mhCPE96A">Kaya vonatmúzeumba</a> mentünk. Ez egy régi állomás épületben kialakított, apró kiállítás. Igazából nem nagy szám, de útba esett. Utána kinéztünk egy kávézót a közelben, de mint kiderült, végleg bezárt azóta. Ezt egy itt élő kanadaitól tudtuk meg, akivel a találkozás mindkét felet meglepte.</p>
<p><!-- /wp:paragraph --></p>
<p><!-- wp:paragraph --></p>
<p>Nem akarva lemondani a kávéról, egy másik kávézó, az <a href="https://goo.gl/maps/DGRFbtutZM8RxdTPA">Apple Pie</a> felé vettük az irányt. Egy nagyon otthonos rönkház kávézót találtunk, ahol a nevének megfelelően volt almás pite. Ezután az autópályán visszatértünk Kiotóba befejezve a túrát.</p>
<p><!-- /wp:paragraph --></p>
<p><!-- wp:shortcode --><br />
[embed-google-photos-album link="https://photos.app.goo.gl/ZzucPVvykY4whE5i6" autoplay=false]<br />
<!-- /wp:shortcode --></p>
