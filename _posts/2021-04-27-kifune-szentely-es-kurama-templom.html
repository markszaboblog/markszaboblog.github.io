---
layout: post
title: Kifune-szentély és Kurama-templom
date: 2021-04-27 21:22:51.000000000 -05:00
type: post
parent_id: '0'
published: true
password: ''
status: publish
categories: []
tags: []
meta:
  _last_editor_used_jetpack: block-editor
  _edit_last: '1'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2021/04/27/kifune-szentely-es-kurama-templom/"
---
<p><!-- wp:paragraph --></p>
<p>Szombat reggel visszajöttem Kiotóba shinkansennel. Egy hónapot tervezek maradni, utána ismét visszatérek Tokióba, mert június 1-jén kezdek az <a href="https://japan.szabo-simon.hu/2021/03/12/uj-munka/">új munkahelyen</a>.</p>
<p><!-- /wp:paragraph --></p>
<p><!-- wp:paragraph --></p>
<p>Vasárnap a <a href="https://goo.gl/maps/3Tfvpz3kj745hnpR7">Kifune-szentélybe</a> mentünk el Momokoval. Van egy vonat, ami elvisz a közelbe, de földcsuszamlás miatt a szakasz végén buszok pótolták. A vonat érdekessége, hogy <a href="https://ja.wikipedia.org/wiki/%E3%83%AF%E3%83%B3%E3%83%9E%E3%83%B3%E9%81%8B%E8%BB%A2">ワンマン</a>, one-man vonat utalva arra, hogy nincs rajta kalauz, hanem a buszokhoz hasonlóan elől kell leszállni és leszálláskor fizetni a vezetőnek. </p>
<p><!-- /wp:paragraph --></p>
<p><!-- wp:paragraph --></p>
<p>A busz a <a href="https://goo.gl/maps/sifswkxCbiqkvLrY7">Kibuneguchi állomásig</a> vitt, innen sétáltunk. Ez el is hozott a nap rejtélyéhez: a hely nevét ugyanis felváltva hol Kifune-nek, hol Kibune-nek írják át latin betűkkel. A japán írásmód szerint mindkét olvasat lehetséges, és Momoko sem tudta, hogy melyik a helyes.</p>
<p><!-- /wp:paragraph --></p>
<p><!-- wp:paragraph --></p>
<p>Ragyogó napsütésünk volt, így kellemes volt a kb fél órás séta a völgyben felfele a szentélyig. Itt egy különleges művészeti projektet próbálhattunk ki: a helyben felvett természeti hangokból (nagyrészt patakcsobogás, fák susogása) alkottak zenét és azt lehetett meghallgatni, miközben nézni a tájat. Kellemes élmény volt.</p>
<p><!-- /wp:paragraph --></p>
<p><!-- wp:paragraph --></p>
<p>A szentély után beültünk ebédelni az egyik <a href="https://goo.gl/maps/EuuGZDcL76DrGCxH6">soba étterembe</a>. Amikor kérdeztem, hogy milyen sörük van, akkor mondták, hogy a most hétvégén kihirdetett state of emergency miatt nem szolgálnak ki alkohol egyáltalán. Meglepett, hogy a no-alcohol tiltás ebédidőre is vonatkozik, és hogy ennyire komolyan veszik egy ilyen kis étteremben is. </p>
<p><!-- /wp:paragraph --></p>
<p><!-- wp:paragraph --></p>
<p>Ebéd után folytattuk az utat tovább fölfele a völgyben. Menetközben láttunk több éttermet, ahol már a nyári szezonra készültek: a hely különlegessége, hogy nyáron teraszokat építenek közvetlen a folyó fölé és ott lehet enni, így a víz közelsége hűti a levegőt. Mindenképp vissza szeretnénk majd jönni kipróbálni ezt.</p>
<p><!-- /wp:paragraph --></p>
<p><!-- wp:paragraph --></p>
<p>Újabb <a href="https://goo.gl/maps/WsMXv3bETqn4bAsU8">két</a> <a href="https://goo.gl/maps/oNZCAKyS1CCXWeVQA">szentély</a> megnézése után visszafele indultunk. Mivel még korán volt, és nem voltunk fáradtak így úgy döntöttünk, hogy megnézzük a Kurama-templomot is. Ez a szomszédos völgyben van, így fel kellett másznunk hozzá a két völgy közötti hegyre.</p>
<p><!-- /wp:paragraph --></p>
<p><!-- wp:paragraph --></p>
<p>A látvány végül megérte az erőfeszítést: a Kurama templomban még épp elkaptuk a cseresznyefavirágzás végét. Amikor leértünk ebbe a völgybe, pár perc múlva jött a busz, ami pont jófelé ment. Felszálltuk, és Momoko rákérdezett a sofőrnél, hogy ez a busz oda megy-e, ahova mi akarunk menni. Ez nagyon jó döntésnek bizonyult, ugyanis kiderült, hogy nem: a mi buszunk épp akkor állt be az első busz mögé. Figyelembe véve, hogy a menetrendben a mi buszunk kb 2 óránként járt, bennem fel se merült, hogy két busz is jöhet egy időpontban. Miután átszálltunk a jó buszra fél óra alatt hazaértünk.</p>
<p><!-- /wp:paragraph --></p>
<p><!-- wp:shortcode --><br />
[embed-google-photos-album link="https://photos.app.goo.gl/YuPGJeY7vbDN8uNm7" autoplay=false]<br />
<!-- /wp:shortcode --></p>
