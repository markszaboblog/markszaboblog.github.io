---
layout: post
title: Polcokat mindenhova!
date: 2020-10-30 18:06:02.000000000 -05:00
type: post
parent_id: '0'
published: true
password: ''
status: publish
categories: []
tags: []
meta:
  _edit_last: '1'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2020/10/30/polcokat-mindenhova/"
---
<p><!-- wp:paragraph --></p>
<p>Hétfőn volt a kiköltözési ellenőrzés a régi helyen. Eljött az ingatlanosom és a felbérlő cégtől egy ember, aki átnézte a lakást, hogy okoztam-e bármi kárt, ami nem fér bele a normál használatból eredő amortizációba. Itt azt vártam, hogy bele fog kötni az összekarcolt padlóba (volt, hogy felpróbáltam bent a sícipőt), de végül mindent rendben talált és csak az általános takarítási díjat fogják levonni a kaucióból.</p>
<p><!-- /wp:paragraph --></p>
<p><!-- wp:paragraph --></p>
<p>Utána átmentem a taito-i városházára megbeszélni velük, hogy Anna hazaköltözött, nem pedig az új helyre. Szerencsére a nakano-i papírral elég hamar megértették, de így is kb fél órát tanakodtak rajta, hogy mi legyen. Végül kézzel kellett írnom egy kérvényt, elmagyarázva a helyzetet. Külön trükkös volt, hogy végig japánul beszéltek, de a kérvényt írhattam angolul. A lényeg, hogy végül sikerült.</p>
<p><!-- /wp:paragraph --></p>
<p><!-- wp:paragraph --></p>
<p>Az új lakásban jóval kevesebb tároló hely van (pl a wc-ben,  fürdőszobában szinte semmi), úgyhogy erre kerestem megoldást. Szerencsére nem vagyok egyedül ezzel a problémával, így a japán amazonon bőven találtam olyan polcokat, amiket fúrás nélkül fel lehet szerelni (mint a zuhanyfüggöny rúdja, befeszülnek a két fal közé). Ilyet vettem a WC és a mosógép fölé és az előszobába is. Meg emellé vettem egy törülköző szárítót a kád fölé is, ami mosáskor egyelőre ruhaszárítóként is funkcionál (bár erre már rendeltem egy szárítókötelet a nappaliba is).</p>
<p><!-- /wp:paragraph --></p>
<p><!-- wp:paragraph --></p>
<p>Másik nagy falat a bicikli tárolása volt, miután pár napig az előszobában kerülgettem. Szerencsére sikerült felszerelnem a galériára a tartó kampó, amit rendeltem, és elég masszívnak tűnik.</p>
<p><!-- /wp:paragraph --></p>
<p><!-- wp:paragraph --></p>
<p>Ami folyamatos kihívás az a szemét gyűjtés. A régi helyen volt egy szoba a földszinten és elég volt csak oda levinnem a szemetet, de itt nekem kell figyelnem a napokat és a megfelelő szemetet kitenni:</p>
<p><!-- /wp:paragraph --></p>
<p><!-- wp:list --></p>
<ul>
<li>Hétfő: papír, használt ruha; </li>
<li>Minden hónap 2. és 4. hétfője: éghetetlen (fém, kerámia)</li>
<li>Kedd: üvegek, alu dobozok, PET palackok</li>
<li>Szerda és szombat: éghető szemét</li>
</ul>
<p><!-- /wp:list --></p>
<p><!-- wp:paragraph --></p>
<p>Még dolgozok rajta, hogy észben tartsam.</p>
<p><!-- /wp:paragraph --></p>
<p><!-- wp:shortcode --><br />
[embed-google-photos-album link="https://photos.app.goo.gl/2C2tpiGCy2HWfoxv6" autoplay=false]<br />
<!-- /wp:shortcode --></p>
