---
layout: post
title: Karácsonyi tervek
date: 2021-12-26 22:55:36.000000000 -05:00
---

Szóval november elején úgy tűnt, hogy [javul a vírus helyzet](2021/11/06/covid-konnyitesek/) és gond nélkül haza tudunk menni karácsonyra. Meg is vettük a repülőjegyeket, aztán jött az omikron.

<!--break-->

Az új verzió hallatán Japán újra lezárta a határokat és kötelezővé tett 3-14 nap hotel karantént azoknak, akik omikronos országból jönnek vissza. Ez alapból nem hangzott túl jól, illetve megint felmerült, hogy vajon meddig engednek vissza külföldieket egyáltalán (ekkoriban Magyarországon többen haltak meg naponta COVID-ban, mint amennyi új fertőzöttet egyáltalán találtak Japánban).

Így végül úgy döntöttünk, hogy elhalasztjuk az utat jövő nyárra és megpróbáljuk a legtöbbet kihozni a Japánban töltött karácsonyból. A szabadságot már kivettem (Momoko meg most az egyetem indulásáig szabadabb), úgyhogy karácsony előttre egy síelést iktattunk be. Utána szentestére áthívtuk egy csapat barátunkat, akik szintén az országban ragadtak, majd a két ünnep között több évfelejtő bónenkái ([忘年会](https://jisho.org/word/%E5%BF%98%E5%B9%B4%E4%BC%9A)) partira vagyunk hivatalosak, és az újévet kettesben tervezzük tölteni.
