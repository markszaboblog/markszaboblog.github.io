---
layout: post
title: Fodrász
date: 2021-01-29 20:44:17.000000000 -06:00
type: post
parent_id: '0'
published: true
password: ''
status: publish
gallery: true
categories: []
tags: []
meta:
  _last_editor_used_jetpack: block-editor
  _edit_last: '1'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2021/01/29/fodrasz/"
---
<p><!-- wp:paragraph --></p>
<p>A videózáson kívül egy másik dolog, amiben fejlődni szeretnék az a stílusom. Így feladtam azt, hogy <a href="https://japan.szabo-simon.hu/2020/04/19/bezarva/">magamnak vágom a hajam</a> és elmentem fodrászhoz. Másik, ami vonzott ebben az a kihívás és kaland volt: el tudom-e magyarázni, hogy milyen hajat szeretnék, illetve mennyire lesz rémes a végeredmény. </p>
<p><!-- /wp:paragraph --></p>
<p><!-- wp:paragraph --></p>
<p>Kerestem fodrászt a közelben, és találtam <a href="https://goo.gl/maps/Jo2hSvmmpAnnC3g47">egyet Google Maps</a>-en, aki a honlapján azt írta, hogy ő egyedül viszi a fodrászatot. Ez szimpatikus volt, mert mégiscsak state of emergency-van. Úgyhogy múlt hét pénteken foglaltam időpontot az interneten erre a hétfőre. Megadtam a telefonszámomat és az email címemet, és vártam, hogy majd felhív és el-Activity-zzük, hogy hányra menjek, de végül emailt írt, hogy a 4 óra jó lenne-e.</p>
<p><!-- /wp:paragraph --></p>
<p><!-- wp:paragraph --></p>
<p>Így hát 4-kor odamentem. Vittem fotókat arról, hogy kb mit szeretnék, illetve a japán tanárommal is beszéltem róla, és mondta, hogy a kifejezés, amit keresek a <a href="https://jisho.org/word/%E3%83%84%E3%83%BC%E3%83%96%E3%83%AD%E3%83%83%E3%82%AF">ツーブロック</a>(tsuubrokku), ami az angol two block japános olvasata (vicces, mert angolban ezt a hajviseletet inkább undercut-nak hívják, bár a two block-ra is dob találatokat a Google). Elmagyaráztam, mutattam fotókat és úgy tűnt, hogy megértettük egymást, úgyhogy hátradőltem, hogy a nehezén túl vagyunk. Amivel nem számoltam, hogy <a href="https://japan.szabo-simon.hu/2020/10/10/a-126-millio-japantanar-orszaga/">Japánban igazából mindenki titkos japántanár</a>, meg a fodrászok mindenhol szeretnek csevegni, úgyhogy végül egy egész jót beszélgettünk. Ebben nagy szerepe volt, hogy a fodrász nagyon sokat segített, körülírt dolgokat, egyszerű témákat hozott föl. De így is megtudtam, hogy a volt partnere török, így valamennyire beszél törökül, de angolul egyáltalán nem, sőt neki a törököt tanulni egyszerűbb volt, mint az angolt. Kérdeztem, hogy más-e az európaiak haja, mint a japánoké, és mondta, hogy nagyon az: a japánok fekete haján sokat kell dolgozni, hogy olyan barna legyen, mint mondjuk az enyém. Kérdeztem azt is, hogy mennyire ütötte meg neki az üzletet a COVID, de mondta, hogy mivel egyedül dolgozik, így az emberek mernek jönni, úgyhogy megy a bolt.</p>
<p><!-- /wp:paragraph --></p>
<p><!-- wp:paragraph --></p>
<p>Végül majdnem egy óráig tartott a mutatvány. Nagyon elégedett vagyok a végeredménnyel, illetve maga az élmény is sokkal jobb volt, mint amire számítottam. Biztos vissza fogok még jönni, ha megint megnő a hajam. Emellett ez az élmény megerősítette benne, hogy menjek ki megint, és merjek japánokkal beszélni. Noha minimális a tudásom, az ő türelmük és kedvességükkel minden szituációt meg lehet oldani. </p>
<p><!-- /wp:paragraph --></p>
<p><!-- wp:shortcode --><br />

<!-- /wp:shortcode --></p>
