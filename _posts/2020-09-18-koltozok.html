---
layout: post
title: Költözök
date: 2020-09-18 10:25:51.000000000 -05:00
type: post
parent_id: '0'
published: true
password: ''
status: publish
gallery: true
categories: []
tags: []
meta:
  _edit_last: '1'
  _foogallery: '885'
  _last_editor_used_jetpack: block-editor
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2020/09/18/koltozok/"
---
<p><!-- wp:paragraph --></p>
<p>Hétfő délután megnéztem 3 lakást, amik megfeleltek a <a rel="noreferrer noopener" href="/2020/09/13/galeria/" target="_blank">kritériumaimnak</a>, és az egyikre be is adtam a jelentkezést még aznap délután. Kedden hívott telefonon a guarantor company (ők beszéltek angolul), egyeztettük az adataimat meg kérdezte, hogy miért költözök. Mondtam, hogy nem kell bemennem az irodába, és így kijjebb költöznék a belvárosból, mert drága a mostani albérlet. Erre rákérdezett, hogy miért, mennyit fizetek most. Megmondtam, és nem volt több kérdése erről :D (Ezen a helyen 65%-kal lesz kevesebb a bérleti díj, mint a mostani lakásnál.)</p>
<p><!-- /wp:paragraph --></p>
<p><!-- wp:paragraph --></p>
<p>Még a jelentkezéskor meg kellett adnom egy emergency contact-ot, és az ingatlanügynök mondta, hogy lehet külföldön is, úgyhogy megadtam anyát. A guarantor company mondta, hogy mivel ő Európában van, és GDPR, ezért nem hívhatják föl, úgyhogy adjam meg az email címét és a születési dátumát (?). Nem vagyok benne biztos, hogy így működik a GDPR, de összességében valószínűleg mindenkinek kényelmesebb, ha emailben kommunikálnak anyával.</p>
<p><!-- /wp:paragraph --></p>
<p><!-- wp:paragraph --></p>
<p>Szerdán hívott a felbérlő cég, de ők nem beszéltek angolul és nem sikerült japánul kommunikálnunk. Szerintem azt akarták pontosítani, hogy mikor szeretnék beköltözni, bár erről az ingatlanügynök mondta, hogy ebben a felbérlő cég elég hajthatatlanul minél korábbi időpontot akar.</p>
<p><!-- /wp:paragraph --></p>
<p><!-- wp:paragraph --></p>
<p>Csütörtökön írt az ingatlanügynök, hogy elfogadták a jelentkezésem, és a beköltözésnek szeptember 28-30 közötti időpontot adott meg a felbérlő cég. Még aznap felhívtam a mostani lakásom felbérlő cégét és jeleztem, hogy kiköltözök. Itt 2 hónap a felmondási idő, úgyhogy november 16 lesz az utolsó napom (vagyis eddig kell fizetnem a lakbért, de hamarabb is kiköltözhetek). Ez egy kicsit nagyobb átfedés, mint ideális lenne, de hajlandó vagyok bevállalni. Így is úgy számolom, hogy a költözéssel kapcsolatos összes költséget beleszámolva kb márciustól lesz olcsóbb az új hely. Ezzel így is futok egy kockázatot, mert a mostani helyem lemondásával megvárhattam volna, amíg aláírom a szerződést az új helyre, de az még legalább egy hét, és amennyit spórolok a korábbi lemondással, annyit megér nekem ez a kockázat.</p>
<p><!-- /wp:paragraph --></p>
<p><!-- wp:paragraph --></p>
<p>Itt van a hirdetés a végül nyertes helynek: </p>
<p><!-- /wp:paragraph --></p>
<p><!-- wp:image {"id":884,"sizeSlug":"large"} --></p>
<figure class="wp-block-image size-large"><img src="{{ site.baseurl }}/assets/legacyimages/2020/09/image-1024x757.png" alt="" class="wp-image-884" /></figure>
<p><!-- /wp:image --></p>
<p><!-- wp:image {"id":885,"sizeSlug":"large"} --></p>
<figure class="wp-block-image size-large"><img src="{{ site.baseurl }}/assets/legacyimages/2020/09/image-1-1024x824.png" alt="" class="wp-image-885" /></figure>
<p><!-- /wp:image --></p>
<p><!-- wp:paragraph --></p>
<p>A lakás <a rel="noreferrer noopener" href="https://goo.gl/maps/sXYwRd3H9XMjuQDU9" target="_blank">Numabukuro</a>-ban van, ami 4 km-re (vagy 8 percre vonattal) van a Yamanote vonat vonaltól (ez a körvasút, amin Ueno - ahol most lakok, Tamachi - ahol az iroda van, Shibuya, Tokyo állomás stb. van). Ez még mindig elérhető távolságban tartja a városközpontot, de egyben már sokkal külvárosiasabb, kertvárosiasabb a hangulat: alacsonyabb házak, több zöld, kevesebb turista.</p>
<p><!-- /wp:paragraph --></p>
<p><!-- wp:paragraph --></p>
<p>Emellett dél felé 2 km-re van Nakano állomás, ahol rengeteg étterem és egyéb izgalmas hely van. Meg a Chuo vonal, ami <a href="https://japan.szabo-simon.hu/2020/02/17/tokio-9-napban/#:~:text=Kichijoji">Kichijoji</a>-ba, a <a href="/2019/08/16/takao-hegy-avagy-hogyan-jartuk-le-a-labunk/">Takao hegyhez</a> és akár <a href="/2020/05/18/chiba-varosi-tengerpart/">Chiba városba</a> is elvisz.</p>
<p><!-- /wp:paragraph --></p>
<p><!-- wp:paragraph --></p>
<p>Az épület 2 emeletes, és ebből a második szinten van a lakás. Az épület 2001-ben épült, ami öregnek számít, de a földrengés előírások azóta már nem szigorodtak, és a lakás beltere jó állapotban van. A csapok jelentősen régebbinek néznek ki, mint a mostaniaim, de ezt hajlandó vagyok elfogadni (vagy majd lecserélem). Az épület vasbetonból van, így valószínűleg nem lesz abból gond, hogy hallom a szomszédokat.</p>
<p><!-- /wp:paragraph --></p>
<p><!-- wp:paragraph --></p>
<p>Ami nagyon megtetszett ezzel a lakással, hogy nagyon napos, fényes. 22.12 m2-es alapterülettel nem egy nagy helyről beszélünk, de a világos színek és a hatalmas dél-keletre néző ablakkal nem érződik kicsinek a tér. Emellett a galéria elég nagy a franciaágyamnak, amiről nem akartam volna lemondani.</p>
<p><!-- /wp:paragraph --></p>
<p><!-- wp:paragraph --></p>
<p>Hétfőn megyek megint az ingatlanossal, most már céltudatosan körbemérni mindent, kitalálni, hogy mi hova hogyan fog beférni, melyik bútorokat tartom meg, miktől kell megválnom és miből veszek majd újat (pl a mostani asztalom biztosan túl nagy lesz).</p>
<p><!-- /wp:paragraph --></p>
<p><!-- wp:shortcode --><br />

<!-- /wp:shortcode --></p>
