---
layout: post
title: Elhúzódó felújítás
date: 2021-07-18 17:38:39.000000000 -05:00
type: post
parent_id: '0'
published: true
password: ''
status: publish
gallery: true
categories: []
tags: []
meta:
  _last_editor_used_jetpack: block-editor
  _edit_last: '1'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2021/07/18/elhuzodo-felujitas/"
---
<p><!-- wp:paragraph --></p>
<p>Amikor május 23-án visszajöttem Kiotóból az fogadott, hogy az épületemet felállványozták. Írtak róla előtte egy héttel sms-t, és a postaládában megtaláltam a részletes terveket, hogy melyik héten mit fognak csinálni. A cél az épület újrafestése és szigetelése kívülről. Megkértek, hogy ne szárítsak ruhákat az erkélyen (amúgy sem szoktam, mert túl kicsi az erkély), és hogy tartsam behúzva a függönyt napközben. Ezt végül csak akkor tettem meg, amikor közvetlen az ablak előtt dolgoztak.</p>
<p><!-- /wp:paragraph --></p>
<p><!-- wp:paragraph --></p>
<p>A munka különösebb gond nélkül haladt, és a tervek szerint június 13-án végeztek volna. Ez egy nappal azután volt, hogy Momoko Tokióba jött, úgyhogy tökéletesnek tűnt az időzítés. Aztán az esős évszak hamarabb érkezett egy héttel, és elkezdtek csúszni a munkálatokkal. Érhető, hogy ha minden nap esik, akkor nem szerencsés az épület külsejét festeni. Végül 3 hetet csúsztak, és csak miután Momoko hazament fejezték be. Kicsit bánom, hogy így alakult, mert így a nagy ablakból nyíló kilátásba mindig belelógott az állványozás. De jön még Momoko Tokióba, úgyhogy lesz lehetősége látni állványozás nélkül is.</p>
<p><!-- /wp:paragraph --></p>
<p><!-- wp:paragraph --></p>
<p>Amikor először hallottam róla, hogy festeni fogják az épületet az első kérdés, ami felmerült bennem, hogy milyen színűre, mivel eddig az épületen kívülről a vasbetont lehetett látni, és nem gondoltam, hogy bármivel le lenne festve (lent az első képet a beköltözéskor csináltam). Végül beton szürkére festették, talán egy árnyalattal világosabbra. Vagy lehet eredetileg is festve volt erre a színre, csak összekoszolódott az évek alatt.</p>
<p><!-- /wp:paragraph --></p>
<p><!-- wp:paragraph --></p>
<p>Egy nem várt mellékhatása a festésnek, hogy a galérián lévő ablak előtti rész egy világos, kicsit csillogós felületet kapott, ami miatt reggelente sokkal inkább visszatükrözi a fényt és így tegnap fel is ébredtem rá hajnalban. Szerintem pár nap és hozzászokok, ha meg nem, akkor felrakok függönyt.</p>
<p><!-- /wp:paragraph --></p>
<p><!-- wp:shortcode --><br />

<!-- /wp:shortcode --></p>
