---
layout: post
title: Újra Kiotóban
date: 2021-08-07 14:43:36.000000000 -05:00
type: post
parent_id: '0'
published: true
password: ''
status: publish
gallery: true
categories: []
tags: []
meta:
  _last_editor_used_jetpack: block-editor
  _edit_last: '1'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2021/08/07/ujra-kiotoban/"
---
<p><!-- wp:paragraph --></p>
<p>Két héttel ezelőtt megkaptam a második COVID oltást is, és utána eljöttem ismét Kiotóba. A kiotói nyár még a tokióinál is melegebb: általános a 30-35 fok, magas páratartalommal, és valahogy a szél is mindig csak meleget hoz. Úgyhogy napközben nagyrészt bent vagyunk és járatjuk a légkondit. Illetve ennek kapcsán jöttem rá, hogy fedett vásárlóutcák nem csak az esőtől védenek, hanem ilyenkor jelentősen kellemesebb hőmérsékletet is teremtenek (nagyrészt a boltokban lévő légkondiknak köszönhetően).</p>
<!--break-->
<p><!-- /wp:paragraph --></p>
<p><!-- wp:paragraph --></p>
<p>Mivel Momoko is megkapta a második oltást, kezdünk visszatérni a normális élethez, ami a gyakorlatban azt jelenti, hogy gyakran eszünk étteremben vagy megyünk kávézóba. A maszk az marad, és amíg nem lesz az ország nagyrésze beoltva, addig szerintem maradni is fog. (Jelenleg az ország harmada kapta meg mindkét oltást, és a terv, hogy novemberre végeznek.) Japánoknak kifejezetten fontos, hogy nem akarnak kilógni a sorból, és így ha mindenki maszkot hord, akkor nem akarsz te lenni az egyetlen, aki nem. Külföldiként ráadásul egy kicsit minden külföldit is képviselek, így nekem még fontosabb, hogy amilyen írott és íratlan szabálynak csak lehet megfeleljek (ne erősítsem a hülye külföldi sztereotípiát jobban, mint amennyire kell). Meg nincs rám írva, hogy be vagyok oltva, úgyhogy maszk nélkül jogosan érezhetik magukat kellemetlenül mások a társaságomban. Meg igazából már megszoktam a maszkot, úgyhogy az lenne fura, ha anélkül lennék kint :D</p>
<p><!-- /wp:paragraph --></p>
<p><!-- wp:paragraph --></p>
<p>Tokióban már egy ideje megint state of emergency van, az éttermek korán zárnak és nem árulnak alkoholt (legalábbis ez a kormány kérése, a gyakorlatban meg pár étteremnek már elege van a folyamatos lezárásokból és egyszerűen nem foglalkoznak vele). Amikor megérkeztem Kiotóba meglepődve tapasztaltam, hogy itt nem volt semmi korlátozás. Aztán ennek a hétnek az elejétől itt is bevezették ugyanazokat a korlátozásokat: éttermek 8-kor zárnak és nem adnak alkoholt.</p>
<p><!-- /wp:paragraph --></p>
<p><!-- wp:paragraph --></p>
<p>Egy kedvelt nyári program a japán gyerekeknek és fiataloknak, hogy kimennek a folyópartra tűzijátékozni. Ehhez a konbinikben is árulnak tűzijáték csomagokat 1000-2000 yen-ért (3000-5000 Ft). Tegnap vettünk egy ilyet Momokoval és kimentünk a <a href="https://goo.gl/maps/DVjjBD4uQyghYFgx8" data-type="URL" data-id="https://goo.gl/maps/DVjjBD4uQyghYFgx8">Kamo folyó partjára</a>. A mi csomagunkban végül egyik sem volt a szokásos felrepül-szétrobban fajta, hanem inkább csillagszóró szerű, de cserébe változatos formában és színekben pompáztak. Emiatt viszont nem volt hangos, ami gondolom direkt cél is, figyelembe véve, hogy a folyó a város közepén megy át, és rajtunk kívül még két másik társaságot is láttunk tűzijátékozni. Összességében nagyon jó móka volt. Remélem jövőre már megtartják a <a href="/2019/07/27/szombat-mozi-bicikli-tuzijatek/">nagy tűzijáték fesztiválokat</a> is újra.</p>
<p><!-- /wp:paragraph --></p>
<p><!-- wp:shortcode --><br />
<!-- /wp:shortcode --></p>
