---
layout: post
title: COVID beutazási könnyítések
---

Tegnap bejelentette a japán kormány, hogy enyhítenek a beutazás feltételein: [diák és munkavállalói vízummal jöhetnek új emberek is be az országba](https://www3.nhk.or.jp/nhkworld/en/news/20211105_31/) (eddig csak állampolgárok, és itt élő külföldiek jöhettek be). A turistákra ez még nem vonatkozik, arról év vége körül fognak döntést hozni. Csak beoltott emberek jöhetnek (Pfizer, Moderna és AstraZeneca van elfogadva), és nekik is kötelező lesz a szokásos 14 nap karantén. Ez majdnem minden beutazóra vonatkozik, bár ezen is enyhítettek nemrégiben: [rövidtávó üzleti utazóknak csak 3 nap kell](https://english.kyodonews.net/news/2021/11/04b1a331ede5-breaking-news-japan-to-cut-covid-quarantine-to-3-days-for-business-travelers-mon.html), és [a 14 napot 10-re lehet rövidíteni, ha be van oltva az ember és csinál egy PCR tesztet a 10. napon](https://www.japantimes.co.jp/news/2021/09/09/national/japan-quarantine-vaccinated-travelers-reduced/). Ez utóbbi már szeptember óta így van, és bár önmagában nem tűnik nagy dolognak, ez volt az első könnyítés a szabályokon. 

Az eheti könnyítés nagyon jelentős: 2020. márciusa óta nem igazán adott ki Japán új vízumot. Ennek a másfél évnek az első 6 hónapjában csak japán állampolgárok, majd a már itt élő külföldiek jöhettek csak be. Különleges kivételek persze voltak, pl az egész olimpia, illetve nemrég a cégemnek is sikerült kibuliznia, hogy néhány új munkavízumot kiadjanak és azzal páran bejöhettek.
