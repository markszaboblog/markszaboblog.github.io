---
layout: post
title: Karácsonyi síelés
date: 2021-12-26 23:15:36.000000000 -05:00
gallery: true
---

Miután a [karácsonyi hazaút ment a levesbe](/2021/12/26/karacsonyi-tervek/), elmentünk síelni karácsony előtt.

<!--break-->

Karácsony nem igazán ünnep Japánban, és a legtöbben dolgoznak, így a karácsony előtti vasárnaptól keddig (december 19-22) ejtettünk meg az utat. Idén kicsivel később kezdődött a szezon, így annak alapján kerestem helyszínt, hogy hol van sok hó. Shiga Kogen tűnt igéretesnek, majd két nappal az indulás előtt kapott még 80 cm havat, így tökéletes lett a hóhelyzet.

Autót béreltünk és azzal mentünk Momoko, Ed barátom és én. Az autókölcsönzés kapcsán viszont volt egy kis fennakadás: a Toyota Rental Car-tól tudok kedvezményesen bérelni (mert a Toyota csoporthoz tartozik a cégem), viszont amikor pénteken kerestem kocsit vasárnaptól keddigre, addigra az összes autó le volt foglalva Tokióban. Momoko felhívta az ügyfélszolgálatot és ők is megerősítették, hogy elfogytak a kocsijaik. Sok embernek nincs kocsija, de így is meglepett. Végül a [Times Car Share](/2020/10/18/times-car-share/)-nek volt a közelben autója, így azzal tudtunk menni.

Viszont a Times kocsikon nincs téli gumi, így a hegyekbe menni a 80 cm hó után elég kockázatosnak tűnt. Ezért indulás előtti nap vettem hóláncot, hogy legalább az legyen (itt szembesültem vele, hogy rakat méret van, de szerencsére az internet segített a model és évjárat alapján kideríteni a kerékméretet).

Vasárnap reggel indultunk és az autópályán Nagano prefektúra felé vettük az irányt. Dél körül értük el a hegyeket, felraktuk a hóláncot majd lépésben folytattuk az utat és végül 1 körül érkeztünk meg a hotelhez. A 80 cm hó igaz volt.

A becsekkolás után a hotelben kölcsönöztünk Momokonak sífelszerelést (ami meglehetősen öreg volt), és a hotel előtti felvonónál elkezdtük a síelést. A hó továbbra is esett, és egy kis köd is nehezítette a látási viszonyokat. 4 után nem sokkal visszamentünk a szállásra és mentünk rögtön a hotel termál fürdőjébe.

Vacsorát is a hotelben ettünk, mivel a környéken nincs túl sok étterem. Rendben volt a kaja, viszont a helyi bor borzalmas volt.

Második nap tiszta idő, frissen ratrakolt hó és szinte üres pályák vártak minket. Ebédre ráment ettünk, majd folytattuk a síelést (illetve Ed a snowboardozást). Momoko jópár év kihagyás után kezdte újra, de ennek ellenére nagyon jól ment neki. Délután 3-ra mindannyian elfáradtunk, így visszamentünk a hotelbe. Fürdő, sör és vacsora.

Harmadik napra a hó elkezdett jegesedni, és megérkezett több csoport is, akiket kerülgetnünk kellett. Így nem bántuk, amikor a terveknek megfelelően 11 körül visszatértünk a hotelbe, gyors fürdő, bepakolás és indulás. Az útról nagyrészt leolvadt a hó, így leszedtem a hóláncot. Viszont volt, ahol még volt volt hó vagy latyak, de így is épségben leértünk. Estére értünk vissza Tokióba.
