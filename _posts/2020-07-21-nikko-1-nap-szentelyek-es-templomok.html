---
layout: post
title: 'Nikko - 1. nap: szentélyek és templomok'
date: 2020-07-21 11:00:34.000000000 -05:00
type: post
parent_id: '0'
published: true
password: ''
status: publish
gallery: true
categories: []
tags: []
meta:
  _edit_last: '1'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2020/07/21/nikko-1-nap-szentelyek-es-templomok/"
---
<p><!-- wp:paragraph --></p>
<p>Nikko a szentélyeiről és templomairól híres, amik az <a href="https://whc.unesco.org/en/list/913/">UNESCO világörökség részei</a> is. Ezek közül is kiemelkedik Tokugava Iejaszu és Iemicu sógunok mauzóleumai, amik (Japánban szokatlanul) aranyozott díszítést kaptak. Péntek lévén, és úgy számolva, hogy hétvégén biztos nagyobb lesz itt a tömeg, ezeket terveztem megnézni az első nap.</p>
<p><!-- /wp:paragraph --></p>
<p><!-- wp:paragraph --></p>
<p>Eredetileg nem terveztem reggelit kérni a hotelben, mert az 1100 yenes árat erősen túlárazottnak gondoltam. Aztán amikor szembesültem vele, hogy csak én leszek arra gondoltam, hogy támogatni kéne a helyet, úgyhogy kértem első napra. A reggeli része egy tál gyümölcs, aminek része volt egy szelet dinnye. Nem tudom, mi lett a dinnye maradék részével, de ez elgondolkodtatott, hogy lehet nem is támogatom igazából őket a reggelivel, úgyhogy végül a további napokra már inkább nem kértem.</p>
<p><!-- /wp:paragraph --></p>
<p><!-- wp:paragraph --></p>
<p>Reggel egy sor Buddha szoborral a <a href="https://goo.gl/maps/HCeaJS5fvbGkEnuY7">Kanmangafuchi Abyss</a>-szal kezdtem, majd átmentem a temoplomokhoz. Összességében olyanok voltak, mint számítottam: gyönyörűen faragva és festve. Külön extra volt a párás, ködös táj, illetve a természet közelsége: sokszor a hatalmas cédrusok legalább annyira lenyűgözőek voltak, mint az építészeti csodák. Külön plusz pont, hogy a legtöbb információ angolul is ki volt írva. Először a híres sógun unokájának a mauzóleumát néztem meg, ahol szinte én voltam az egyetlen látogató. Aztán átmentem a főattrakcióhoz, és ott már voltak emberek, de így sem volt tömeg. Utána még megnéztem a Nikkozan Rinnoji templomot, amit eredetileg a legnagyobbnak terveztek Japánban, de végül anyaghiány miatt a kiotóinál nem sikerült nagyobbra építeni. De így is impozáns látvány volt.</p>
<p><!-- /wp:paragraph --></p>
<p><!-- wp:paragraph --></p>
<p>Ezután a Shinkyo hidat néztem meg, amihez az a legenda tartozik, hogy a buddhista szerzetes, aki erre járt és tanította a helyieket a buddhizmusra elérkezett a megduzzadt folyóhoz, amin veszélyes lett volna átkelni. Ezért imádkozott és az egyik istenség küldött két kígyót, akik végigfeküdtek a folyó fölött és rajtuk sétált át a szerzetes és kísérete. Később az átkelés pontjánál szentély épített a szerzetes az adott istenségnek.</p>
<p><!-- /wp:paragraph --></p>
<p><!-- wp:paragraph --></p>
<p>Ezzel el is értem az ebédidőhöz (amit igyekszem egy-fél2 körülre időzíteni, mert a legtöbb japán délben eszik, így ekkorra már alábbhagy a tömeg, viszont 2-3 előtt nem szoktak bezárni az éttermek). Ebédre egy helyi specialitást a yubát, tofu-bőrt kóstoltam meg egy kis étteremben. Ha jól értem a szójatej tetejéről leszedik a fölt és abból készül. A tofuhoz hasonlóan nincs túl erős íze, viszont remekül felszívja a húsleves alaplét, és így elég finom volt.</p>
<p><!-- /wp:paragraph --></p>
<p><!-- wp:paragraph --></p>
<p>Utána kávéra egy régiség bolt + kávézóba ugrottam be, ahol valószínűleg én voltam az egyetlen vendég aznap. Ezt követően a vasútállomás előtti teret néztem meg, ahol egy régi villamos is áll, ami a 20. század első felében közlekedett itt. Ezután visszafele vettem az irányt, vettem egy fürdőt ismét, majd a házigazda által javasolt étteremben vacsoráztam.</p>
<p><!-- /wp:paragraph --></p>
<p><!-- wp:shortcode --><br />

<!-- /wp:shortcode --></p>
