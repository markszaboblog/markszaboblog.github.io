---
layout: post
title: A levélcímzés etiketje
---

A japánoknak nagyon fontos a megfelelő udvariassági formák használata (kb a tegeződés-magázódás rendszerhez hasonlóan, csak többszörösen). Ennek egy meglepő elemét magyarázta el nemrég Momoko: a [munkahelyváltás](/2021/06/05/uj-munka-2/) és a [névváltozás](/2021/09/11/nevvaltozas/) miatt sok hivatalos levelet küldtem mostanában, és itt a címzésnek vannak szabályai.

<!--break-->

Gyakran a cégek küldenek válaszborítékot, hogy abban küldjem vissza pl a jogsim fénymásolatát vagy adó papirokat az előző munkahelyemről. Igenám de a levél címzésénél a címzett nevét általában udvarias megszólítással kell írni, viszont magunkra ezt nem illik használni. Itt lévén a címzett maga tölti ki a válaszborítékot, így ők a magukat lealacsonyító végződést használják ([行](https://jisho.org/search/%E8%A1%8C%20%23kanji)). Ezt nekünk át kell húzni és odaírni az udvarias végződést ([御中](https://jisho.org/word/%E5%BE%A1%E4%B8%AD)) mielőtt visszaküldjük:

![③ー④ Áthúzott 行 és mellé írt 御中. Forrás: https://ten-navi.com/hacks/article-496-38867](/assets/2021-09-28-levelcimzes-etiketje/envelop.png#lb)

Ugyanakkor ez csak cégnévre címzett borítékokra vonatkozik. Ha egy konkrét személy neve szerepel, akkor a [様](https://jisho.org/word/%E6%A7%98-1) utótagot kell odatenni. 

Forrás és további olvasmány: 
* [https://ten-navi.com/hacks/article-496-38867](https://ten-navi.com/hacks/article-496-38867)
* [http://blog.livedoor.jp/yuko40144/archives/79097012.html](http://blog.livedoor.jp/yuko40144/archives/79097012.html)
