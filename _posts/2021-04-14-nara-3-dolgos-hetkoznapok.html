---
layout: post
title: Nara 3 - dolgos hétköznapok
date: 2021-04-14 21:18:29.000000000 -05:00
type: post
parent_id: '0'
published: true
password: ''
status: publish
gallery: true
categories: []
tags: []
meta:
  _last_editor_used_jetpack: block-editor
  _edit_last: '1'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2021/04/14/nara-3-dolgos-hetkoznapok/"
---
<p><!-- wp:paragraph --></p>
<p>A hétköznapokon napközben mindketten dolgoztunk, de esténként ki tudtunk menni sétálni, és többször kint ettünk ebédet és vacsit is. Hétfőn ebédre <a href="https://goo.gl/maps/6LSKRJVV5nfgD3CZ9">rámennel</a> indítottunk, ami egyben az egyetlen hely volt, ahol várnunk kellett, hogy beengedjenek. Este egy <a href="https://goo.gl/maps/fgmGQFKazeLQSqCj6">和いん</a> nevű étterembe mentünk. A hely neve egy szójáték: a 和いん-t wine-nak olvassuk (bár normálisan ワイン az írásmód), a <a href="https://jisho.org/word/%E5%92%8C">和</a> pedig japán stílusút jelent. Ennek megfelelően többféle japán boruk volt, így végre találkoztam finom japán borral is. A kaja is több meglepetést rejtett: egyrészt volt savanyított keményre főzött fürjtojás, másrészt csirke zuza nyárson megsütve (nem tudtam, hogy a japánok is esznek zuzát).</p>
<p><!-- /wp:paragraph --></p>
<p><!-- wp:paragraph --></p>
<p>Kedd este otthon maradtunk és ráment főzött Momoko, ami nagyon finom lett. Szerdán ebédre egy <a href="https://goo.gl/maps/i6LV4GXV32VMtDR36">régi nyugati stílusú étterembe</a> mentünk, ami leginkább úgy nézett ki, mint ha a tervező olvasott volna egy fél oldalt arról, hogy a nyugati épületek milyenek (nagy belmagasság, nagy kifele nyíló ablakok, sötétre festett fa) és annak alapján tervezett volna valamit. Az ebéd viszont finom volt. Este körbesétáltunk a városban, majd a <a href="https://goo.gl/maps/DNpLuRW4hwpjP9QA6">szupermarketben</a> vettünk kenyeret, sonkát és sajtokat és otthon vacsiztunk. Japánban hagyományosan a vacsora mindig meleg étel, de szerencsére Momoko élt Európában pár évet, és így nem ragaszkodik ehhez. Csütörtök este elmentem futni, ami nagyon jól esett a rengeteg kajálás után, majd utána én főztem ráment (Momoko 7-ig dolgozott).</p>
<p><!-- /wp:paragraph --></p>
<p><!-- wp:paragraph --></p>
<p>A hét fénypontja a pénteki vacsora volt. Tök véletlen tévedtünk be egy <a href="https://goo.gl/maps/Sp11os43Er4E71bN8">kis étterembe (折衷旬彩香月)</a>, ami első ránézésre egy sima izakayának tűnt. Aztán kiderült, hogy a chef a francia és a japán konyhát ötvözi: helyi alapanyagokból készült hagyományos japán ételek mellett francia kajákat főz, amikhez helyi szakét és rengeteg féle francia bort lehet inni. A vacsora végén kértünk desszertet is, amihez lehetett desszert szakét választani. A chef 4-et ajánlott: 3 helyi édes szakét különböző karakterisztikával, és egy igazi különlegességet, egy 29 éves szakét, ami egészen barna színt kapott a hordótól. A szakét nem szokás sokáig eltartani, így a 29 év ijesztően öregnek tűnt Momokonak, de én ragaszkodtam hozzá, így végül azt kértük. (Pont a ritkasága miatt akartam mindenképp kipróbálni.) Végül helyesen döntöttünk, mert nagyon finom volt. Talán a sherry-hez ált legközelebb ízben: nagyon édes, kicsit whiskeys íze volt.</p>
<p><!-- /wp:paragraph --></p>
<p><!-- wp:shortcode --><br />

<!-- /wp:shortcode --></p>
