---
layout: post
title: Nara 2 - szarvasok
date: 2021-04-10 15:32:46.000000000 -05:00
type: post
parent_id: '0'
published: true
password: ''
status: publish
categories: []
tags: []
meta:
  _last_editor_used_jetpack: block-editor
  _edit_last: '1'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2021/04/10/nara-2-szarvasok/"
---
<p><!-- wp:paragraph --></p>
<p>A Nara workation második napjára Nara város felfedezése volt kitűzve. A város 710 és 794 között volt Japán fővárosa, még mielőtt a császár Kiotóba költözött volna (majd később Tokióba). Mostanában a város buddhista templomairól és barátságos szarvasairól híres, akik bejönnek a város nagy Nara parkjába és a helyben árult szarvas-kekszet kunyerálnak az emberektől. </p>
<p><!-- /wp:paragraph --></p>
<p><!-- wp:paragraph --></p>
<p>Reggel besétáltunk a városközpontba, ami tényleg tele volt szarvasokkal. Vettünk szarvas-kekszet és odaadtuk nekik. Ebédre sikerült egy <a href="https://g.page/miyama-gyumabushi?share" data-type="URL" data-id="https://g.page/miyama-gyumabushi?share">nagyon jó helyet</a> kifognunk. Rizst marhahússal csináltak, hagyományos módon tálalva: egy kisebb tálba egy adagot átszedve, majd teával meglocsolva szokás fogyasztani. Az omlós marhahús nagyon finom volt. Én egy kis adag wasabit is feloldottam a teában, ami még tovább emelte az ízélményt. </p>
<p><!-- /wp:paragraph --></p>
<p><!-- wp:paragraph --></p>
<p>Ebéd után eleredt az eső, de mi folytattuk az utunkat és megnéztük a <a href="https://goo.gl/maps/wbJhYARKKFhLvdEG7">Tōdai-ji templomot</a>, ahol Japán legnagyobb bronz Buddha szobra áll. Ezután megittunk egy kávét, majd elmentünk egy kimonó boltba. Momokonak van több kimonója is, és azt terveztük, hogy következő hétvégén közösen beöltözünk, és ehhez néztünk nekem is kimonót. Végül a második boltban volt az én méretemben. Momoko is nézett magának, de végül nem tetszett neki egyik sem. </p>
<p><!-- /wp:paragraph --></p>
<p><!-- wp:paragraph --></p>
<p>A bolt egy kimonó turkáló volt, és nagyrészt használt kimonókat árulnak, de amikor elmondtuk a méretem, 3 féle új jukatát ajánlottak (jukata a nyári kimono: egyszerűbb, kevésbé meleg, kevésbé díszes), amit nem akartak kibontani, így nem próbálhattam föl. Kiválasztottam egyet, és azon voltam, hogy fizetek, amikor mondták, hogy hm, ez 175-185 cm-s méret, és nehogy túl nagy legyen inkább megmérték a magasságom és hoztak 3 féle 170-180 cm-set. Ebből is volt olyan, ami tetszett, úgyhogy végül ezt vettem meg egy övvel együtt összesen 5000 yenért, ami kb egy alkalomra a bérlés ára. Otthon felvettem és tökéletes volt a méret.</p>
<p><!-- /wp:paragraph --></p>
<p><!-- wp:paragraph --></p>
<p>Vacsorára egy <a href="https://goo.gl/maps/yGKd66BWPrguAQXg8">olasz étterembe </a>ültünk be, ahol remek salátát és pizzát adtak, de az este fénypontja a sült kacsamell volt.</p>
<p><!-- /wp:paragraph --></p>
<p><!-- wp:shortcode --><br />
[embed-google-photos-album link="https://photos.app.goo.gl/MVuoZYjx8zPgyvDr5" autoplay=false]<br />
<!-- /wp:shortcode --></p>
