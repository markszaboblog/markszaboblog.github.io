---
layout: post
title: Hiroshima - 8. nap
date: 2019-12-31 06:00:00.000000000 -06:00
type: post
parent_id: '0'
published: true
password: ''
status: publish
gallery: true
categories: []
tags: []
meta:
  _edit_last: '1'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2019/12/31/hiroshima-8-nap/"
---
<p><!-- wp:paragraph --></p>
<p>Japán újévkor szabadságra megy, minden bezár (de még az ATM-ek is), mindenki hazamegy a családjához, és csak január elején indul újra az ország. Ahogy közeledünk ehhez, úgy lett egyre több múzeum is zárva. Ez a nap volt az utolsó, amikor még néhány nyitva volt, így elmentünk azokba, amik még érdekeltek engem.</p>
<p><!-- /wp:paragraph --></p>
<p><!-- wp:paragraph --></p>
<p>Reggeli után villamosra szálltunk (mert Hiroshimában az is van), és kimentünk a tengerpartra. Itt az <a href="https://www.google.com/maps/place/Ujina+Island/@34.3480781,132.4559712,14.69z/data=!4m5!3m4!1s0x355aa3c4ec99b155:0x7369931042c017ff!8m2!3d34.3449066!4d132.4614072">Ujina szigetre</a> sétáltunk ki. Én reménykedtem benne, hogy a sziget közepén lévő dombról szép lesz a kilátás, de sajnos a fák mindent eltakartak. Mindegy, a part így is szép volt.</p>
<p><!-- /wp:paragraph --></p>
<p><!-- wp:paragraph --></p>
<p>Elég hosszúra sikerült a sziget körbejárása, így utána elmentünk ebédelni az itteni 100 yenes szusizóba (ugyanannak a láncnak a tagja, mint ahol <a href="https://japan.szabo-simon.hu/2019/07/25/elso-nap/">Tokióban is voltunk</a> már többször).</p>
<p><!-- /wp:paragraph --></p>
<p><!-- wp:paragraph --></p>
<p>Ebéd után a Helytörténeti és Kézműves Múzeumba mentünk, ahol sajnos szinte minden japánul volt, de így is érdekes volt látni többek között az osztriga tenyésztés lépéseit és eszközeit.</p>
<p><!-- /wp:paragraph --></p>
<p><!-- wp:paragraph --></p>
<p>Ezután mivel szépen sütött a nap, ezért átsétáltunk a 4 km-rel arrébb lévő Meteorológiai Múzeumba. Itt a légköri jelenségeket mutatták be, és szélcsatornába állhattunk, villámot láthattunk közelről és egy szobát kb. 1 m-es magasságig megtöltöttek füsttel, majd tájfunt szimuláltak benne. Emellett azt is megtudtam, hogy az atombomba ledobása után pár héttel jött egy tájfun, amit noha előre tudtak a meteorológusok, de mivel a rádiótornyok mind működésképtelenek voltak, nem tudták az emberekhez eljuttatni a hírt, és így több ezren meghaltak a tájfunban. </p>
<p><!-- /wp:paragraph --></p>
<p><!-- wp:paragraph --></p>
<p>A múzeum tetejéről szétnéztünk a környéken. Itt voltak telepített távcsövek, amik ingyenesen használhatók voltak. Külön érdekes volt, hogy úgy voltak beállítva, hogy csak a távoli hegyeket lehessen velük nézni, a környező házakat nem (volt egy csavar, ami nem engedte lejjebb hajtani őket). Ezután ismét villamosra szálltunk és visszatértünk a hotelbe.</p>
<p><!-- /wp:paragraph --></p>
<p><!-- wp:shortcode --><br />

<!-- /wp:shortcode --></p>
