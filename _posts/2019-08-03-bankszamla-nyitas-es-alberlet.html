---
layout: post
title: Bankszámla nyitás és albérlet
date: 2019-08-03 11:12:52.000000000 -05:00
type: post
parent_id: '0'
published: true
password: ''
status: publish
categories: []
tags: []
meta:
  _edit_last: '1'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2019/08/03/bankszamla-nyitas-es-alberlet/"
---
<p><!-- wp:paragraph --></p>
<p>Mindent igyekeztünk elintézni még azelőtt, hogy elkezdtem dolgozni, viszont bankszámla nyitáshoz kellett munkahelyi igazolás, így azt csak tegnap tudtuk megcsinálni. Nem akartunk már nagyon halogatni, mert az albérlet díját majd innen kell átutalni, illetve a HR is kérte már, hogy minél hamarabb osszam meg velük a bankszámlaszámom.</p>
<p><!-- /wp:paragraph --></p>
<p><!-- wp:paragraph --></p>
<p>Így péntek reggel nyitásra (9 óra) beszéltünk meg találkozót annak a cégnek egy emberével, akik a helyi ügyintézésben segítenek (ők segítettek a városházi bejelentkezéssel és a SIM kártya szerzéssel is). Kicsit hamarabb érkeztünk, így végignézhettük, ahogy már 8:50-kor ott volt mindenki bent, és a biztonsági őr kb percenként nézte az óráját, majd pontban 9:00-kor kinyitotta az ajtót. A segítőnk foglalt előre időpontot, illetve alapból azért ezt a bankot javasolták, mert itt beszélnek angolul. Így végül nem is nagyon kellett segítenie nekünk, a banki ügyintéző beszélt angolul. Mivel az Indeedet pár éve megvette a <a href="https://en.wikipedia.org/wiki/Recruit_(company)">Recruit</a> nevű japán cég, és nekik van a bankban spec csomagjuk, így én is megkaptam ezeket a kedvezményeket. Így úgy néz ki, hogy csak ha más pénznemben fizetek, vagy váltok, annak lesz díja, a sima számlavezetés, kártyahasználat, kp felvétel az ingyenes lesz. Viszont a kártyát, amit adnak, csak készpénzfelvételre lehet használni, fizetésre nem. Sajnos Japánban még mindig nagyrészt készpénzzel fizetnek az emberek szinte mindenhol, és ezért az alap kártya az nem is jó másra, csak készpénzfelvételre. Viszont hajlandók voltak Annának is adni kártyát ugyanahhoz a számlához.</p>
<p><!-- /wp:paragraph --></p>
<p><!-- wp:paragraph --></p>
<p>Ami még nagyon fura volt, hogy nekem kellett kézzel kitölteni a számlanyitási űrlapot, ami indigós volt (és a második példány lett az enyém), és ez valami szabály lehet, mert a bankfiók nevét és hasonlókat is csak lediktálta, de nekem kellett beírni. Így is kb 1 óra alatt végeztünk. A kártyát majd 1-2 héten belül küldik postán, de még úgysincs a számlán pénz, úgyhogy ráér (kérhettük volna rögtön is, de akkor csak chip nélkülit tudtak volna adni, és azt mondták, hogy a chip-es biztonságosabb, meg hát ráérünk).</p>
<p><!-- /wp:paragraph --></p>
<p><!-- wp:paragraph --></p>
<p>Péntek este írt Takeshi-san, az ingatlan ügynök, hogy az Ueno-s lakásba elfogadták a jelentkezésünket :) Elvileg hívniuk kellett volna telefonon előtte, de végül csak az Indeed recepciót hívták föl, hogy megerősítsék, hogy tényleg itt dolgozok-e (emiatt rám írt a recepciós Slacken, hogy megerősítheti-e?), de végül engem nem hívtak külön. Tegnap este még elmentünk még egyszer megnézni a környéket, hogy mennyire hangos egy péntek este, de ugyanolyan csendes, mint múlthéten napközben volt.</p>
<p><!-- /wp:paragraph --></p>
<p><!-- wp:paragraph --></p>
<p>Jövő szombaton megyünk még egyszer körbemérni a lakást, hogy milyen bútorokat vegyünk (mert tök üres most), és várhatóan augusztus 31 költözünk. Az ideiglenes szállás szeptember 4-ig a mienk, úgyhogy lesz egy kis átfedés, ami ideális. </p>
<p><!-- /wp:paragraph --></p>
