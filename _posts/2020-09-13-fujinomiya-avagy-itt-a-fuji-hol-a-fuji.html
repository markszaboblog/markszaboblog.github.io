---
layout: post
title: Fujinomiya, avagy itt a Fuji hol a  Fuji
date: 2020-09-13 20:42:16.000000000 -05:00
type: post
parent_id: '0'
published: true
password: ''
status: publish
gallery: true
categories: []
tags: []
meta:
  _edit_last: '1'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2020/09/13/fujinomiya-avagy-itt-a-fuji-hol-a-fuji/"
---
<p><!-- wp:paragraph --></p>
<p>A hét elején ismerkedtem meg egy tajvani sráccal, Chen-nel a hokkaidoi étteremben, aki pénteken írt, hogy szombaton megy Fujinomiyába egy napra, és lenne-e kedvem csatlakozni. Elég régen utaztam már, úgyhogy örömmel mondtam igent. </p>
<p><!-- /wp:paragraph --></p>
<p><!-- wp:paragraph --></p>
<p>Azt beszéltük meg, hogy 7-kor találkozunk a Times Car Share egyik parkolójában (kb. olyan, mint a GreenGo vagy a Mol Limo otthon, csak a kocsiknak fix parkolójuk van, ahova az út végén vissza kell őket vinni). Ennek megfelelően 5:45-kor keltem, hogy a reggeli edzésem és a reggelim még beférjen. Viszont végül csak 9-kor indultunk, mert Chen elaludt. Kicsit bántam, mert azért nem esett jól a korai kelés, de így legalább meg tudtam csinálni a napi japán szógyakorlást (az N5 és N4-es szavakat tanulom az Anki szókártya app-pal).</p>
<p><!-- /wp:paragraph --></p>
<p><!-- wp:paragraph --></p>
<p>Indulás után megtankoltunk a kocsiban lévő kártyával fizetve (a bérlés árában benne van az üzemanyag is), és felmentünk az autópályára. Tokión belül kalandos a gyakran többszintes autópályán a navigálás, gyakran elveszíti a GPS a jelet, miközben gyors egymásutánban jönnek elágazások. Szerencsére egyszer sem tévesztettük el, és délre megérkeztünk Fujinomiyába. A város neve, Fuji no miya azt jelenti, hogy a Fuji szentélye (mint <a href="https://japan.szabo-simon.hu/2019/12/26/hiroshima-3-nap-miyajima/">Miya jima</a> a "szentély sziget"). A shintó vallásban Fuji maga is egy istenség (illetve néhány nézet szerint egy istenség lakhelye), és ebben a városban áll a neki szentelt szentély. Illetve a Mt. Fuji World Heritage Centre múzeum is.</p>
<p><!-- /wp:paragraph --></p>
<p><!-- wp:paragraph --></p>
<p>Érkezéskor a <a rel="noreferrer noopener" href="https://g.page/mt-fuji_brewing?share" target="_blank">Mt.Fuji sörfőzdébe</a> mentünk, ahol találkoztunk Chen izraeli barátjával, Wolf-fal. Az IBM-nél dolgoztak együtt korábban, onnan ismerték egymást. Wolf most ezen a környéken (<a rel="noreferrer noopener" href="https://www.google.com/maps/place/Shizuoka/@35.2066511,137.6533044,8.39z/data=!4m13!1m7!3m6!1s0x601bda1e95806719:0xf3df4e8311071a7c!2sFujinomiya,+Shizuoka!3b1!8m2!3d35.2221277!4d138.6216491!3m4!1s0x601bb6ce8cb0c32f:0xfcfa66ebdf6f1655!8m2!3d34.9399852!4d138.02948" target="_blank">Shizuoka</a>) néz házakat, mert ez közel van a hegyekhez, a tengerhez és a shinkansenhez is, miközben az árak nevetségesen alacsonyak Tokióhoz képest. 6 szobás házat talált 2 millió yenért (kb 5.5 millió forint), egy másik 10 szobásat a tengertől pár perc sétára pedig havi 40 ezer yenért (én a 2 szobás lakásomért 230 ezret fizetek most). Érdekes volt beszélgetni velük arról, hogy a távmunka hogyan alakítja át az egész világot, és hogy mekkora szerepe van ebben a COVID-19-nek.</p>
<p><!-- /wp:paragraph --></p>
<p><!-- wp:paragraph --></p>
<p>Chen nagyon odáig van a kézműves sörökért, úgyhogy felajánlottam, hogy hazafele vezetek én. Így viszont én csak alkohol mentes sört ittam. Délután 2 körül elsétáltunk a <a rel="noreferrer noopener" href="https://goo.gl/maps/dy1GSKkswJqxJhUJ6" target="_blank">Fujinak szentelt templomba</a>, majd megnéztük a <a rel="noreferrer noopener" href="https://goo.gl/maps/fjVGoyuUi8wRD7KF7" data-type="URL" data-id="https://goo.gl/maps/fjVGoyuUi8wRD7KF7" target="_blank">Mt. Fuji World Heritage Centre</a> múzeumot is. A múzeumba belépéskor kérték, hogy tegyük föl a maszkot, illetve hőkamerával megmérték a lázunkat is. Az épület egy fejre fordított Fujit formáz, belül pedig körkörös szerpentinen felmászva tudhattunk meg többet a hegyről. A múzeum tetején egy kilátó terasz van, azonban a tájfun évszak miatt amikor felértünk egyáltalán nem látszott a Fuji. Cserébe a múzeum kirakott egy képet a látványról, hogy tudjuk, hogy miről maradunk le. Szerencsére az idő tisztulni látszott, így vártunk egy kicsit és kb fél óra után kibukkant a hegy felső része a felhőkből.</p>
<p><!-- /wp:paragraph --></p>
<p><!-- wp:paragraph --></p>
<p>Az autóhoz visszafele menet a templom bejáratánál csináltunk még pár képet a tori kapuval és a Fujival, majd autóba szálltunk és megindultunk a következő állomás felé: a <a rel="noreferrer noopener" href="https://goo.gl/maps/v74RuAYe1A3uk2aN7" data-type="URL" data-id="https://goo.gl/maps/v74RuAYe1A3uk2aN7" target="_blank">Fujiyama Hunter's Beer</a> sörfőzdébe. Megérkeztünk, bementünk és mondták, hogy sajnos elfogyott az összes sör. De aztán mondták, hogy talán fejenként egy üveggel kaphatunk a következő adagból, amit még nem kezdtek el árulni. Így 3 üveg sörrel kiültünk a kertbe és néztük a naplementét. Itt már én vezettem, így a 3 üveget mind Chen és Wolf itták meg, én pedig a közeli italautomatából vettem magamnak Fantát. Jó volt látni a vidéki látképet a nagyvárosi élet után, és hallgatva Wolf terveit arról, hogy ideköltözik (mármint a prefektúrába, nem konkrétan ebbe a faluba), elkezdett engem is vonzani a dolog egy kicsit. Bár első körben én biztosan csak 1-2 hónapra jönnék, és nem véglegesen.</p>
<p><!-- /wp:paragraph --></p>
<p><!-- wp:paragraph --></p>
<p>Miután a nap és a sörök lementek, elindultunk vacsorát keresni. Az első hely, amit Google Maps-en találtunk már zárt, amikor odaértünk, de a <a rel="noreferrer noopener" href="https://goo.gl/maps/7HCNGfmRSJPtZ1JK9" target="_blank">második nyitva volt</a> és egy nagyon hangulatos vidéki okonomiyakis helyet találtunk. A kajára 4 csillagot adok, mert egy kicsit száraz volt, de az élmény biztosan 5/5 csillagot ért.</p>
<p><!-- /wp:paragraph --></p>
<p><!-- wp:paragraph --></p>
<p>Vacsora után elvittük Wolf-ot a Fuji-shi állomásra, majd Tokió felé vettük az irányt. Tokión belül eltévesztettem az egyik elágazást (alagútban voltunk, és elcsúszott a GPS), és így 6 km-rel hamarabb jöttünk le az autópályáról, mint kellett volna. Ez pont arra volt elég, hogy nagyon tudjuk értékelni a városi autópályákat, ahogy az eredetileg 5 perces útból 25 lett. Végül gond nélkül letettük az autót a kiindulási ponton és hazamentünk mindketten.</p>
<p><!-- /wp:paragraph --></p>
<p><!-- wp:shortcode --><br />

<!-- /wp:shortcode --></p>
