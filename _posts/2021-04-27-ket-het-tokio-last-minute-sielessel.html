---
layout: post
title: Két hét Tokió, last minute síeléssel
date: 2021-04-27 20:20:18.000000000 -05:00
type: post
parent_id: '0'
published: true
password: ''
status: publish
gallery: true
categories: []
tags: []
meta:
  _last_editor_used_jetpack: block-editor
  _edit_last: '1'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2021/04/27/ket-het-tokio-last-minute-sielessel/"
---
<p><!-- wp:paragraph --></p>
<p>Nara után visszamentem Tokióba két hétre. Jó volt kicsit visszazökkenni a normális kerékvágásba: többször futottam, elmentem ismét a <a href="/2021/02/05/pingpong-edzes/">numabukuroi pingpong edzésre</a>, és <a href="/2021/01/29/fodrasz/">fodrászhoz</a> is.</p>
<p><!-- /wp:paragraph --></p>
<p><!-- wp:paragraph --></p>
<p>A második hét hétfő céges szabadnap volt (ezek a heti egy pénteki vagy hétfői szabad napok azért hiányozni fognak), és Ed írt szombaton, hogy a <a href="https://goo.gl/maps/qvnsqfswPmaZTjULA">Kagura</a> sípályán esett friss hó a napokba és mi lenne, ha hétfőn elmennénk. A COVID kockázat csökkentése és a helyben mozgás könnyítése miatt <a href="/2020/10/18/times-car-share/">autót béreltünk</a>, és végül már vasárnap késő délután odamentünk. Előző nap foglaltuk le a hotelt, de így is bőven volt választék és sikerült egy japán stílusú helyet kifognunk saját onsennel (termálfürdő) viszonylag jó áron. Becsekkolás után egy közeli étteremben vacsoráztunk.</p>
<p><!-- /wp:paragraph --></p>
<p><!-- wp:paragraph --></p>
<p>Másnap reggel 8 körül értünk a sípályához. A hegy aljában már volt valamennyi hó, és ahogy a gondolákkal följebb és följebb mentünk egyre több lett. A hegy fölső részén sok és viszonylag jó minőségű hó volt. Korán ebédeltünk (így elkerültük a tömeget), majd folytattuk a síelést. Délután 1 körül elkövettük azt a hibát, hogy lejjebb merészkedtünk a hegyen. Itt egy hosszabb szakaszon meglehetősen vizes volt a hó, ami ráadásul lankás domboldallal párosult, így alig lehetett haladni. Mire leszenvedtük magunkat a hegy aljába mindketten eléggé elfáradtunk. Ed idén télen kezdett el snowboardozni, így noha tök jól ment neki, jobban megviselte a nehéz terep. Nekem meg ez lévén az első síelésem idén rá kellett jönnöm újra, hogy a síelés teljesen más izmokat kíván, mint a futás vagy a biciklizés. Így hát megbeszéltük, hogy elég volt ennyi síelés a napra.</p>
<p><!-- /wp:paragraph --></p>
<p><!-- wp:paragraph --></p>
<p>Ed javaslatára beugrottunk egy közeli <a href="https://goo.gl/maps/cZVgoPcCSZCZUKvZA">onsenbe</a>, a <a href="https://goo.gl/maps/A3dknEeQTeHdgXPv5">vasút állomáson</a> vettünk omiyagét (ajándékot az otthon-maradtaknak) és uzsonnát, majd haza indultunk. 6 körül értünk vissza Tokióba. Először Edet vittem haza, majd a saját cuccaimat raktam le otthon és végül a kocsit vittem vissza. A síelés és vezetés miatt meglehetősen fáradtan ettem egy ráment vacsorára, majd korán lefeküdtem.</p>
<p><!-- /wp:paragraph --></p>
<p><!-- wp:shortcode --><br />

<!-- /wp:shortcode --></p>
