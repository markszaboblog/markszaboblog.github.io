---
layout: post
title: Új munka
date: 2021-06-05 15:26:18.000000000 -05:00
type: post
parent_id: '0'
published: true
password: ''
status: publish
categories: []
tags: []
meta:
  _last_editor_used_jetpack: block-editor
  _edit_last: '1'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2021/06/05/uj-munka-2/"
---
<p><!-- wp:paragraph --></p>
<p>Múlt hét kedden elkezdtem az új helyen dolgozni. Az Indeed-nél még mindig zárva vannak az irodák, úgyhogy postán küldtem vissza a belépőkártyát, és egy futár jött begyűjteni a céges számítógépet. A Woven Planet-nél viszont nyitva van az iroda, így első nap bementem. Ez az első nap teljesen más volt, mint az eddigi első napjaim egy cégnél. A HR nem tartott közös eligazítást az újoncoknak, hanem ehelyett mindent egyedül csinált mindenki: érkezéskor a recepción kaptam egy ideiglenes belépőkártyát és rögtön felküldtek az IT-ra, hogy szedjem össze a gépem. Itt csak a nevemet kérdezték, majd odaadták az összekészített gépet, céges telefont és papírokat arról, hogy hogyan állítsam be a gépem. Utána egy másik emeleten csináltak rólam egy fotót a belépőkártyára, megkaptam a céges pólót, dzsekit és sapkát, valamint az elsősegély dobozt és sisakot. Ehhez mondták, hogy rakjam az asztalom mellé az irodában (az Indeed-ben is volt ilyen, bár ott az asztallal jött). Magyarázatként még annyit mondtak, hogy "tudod, itt gyakran van földrengés". Ez a magyarázat elég ijesztő lehet annak, aki csak most költözött ide :D</p>
<p><!-- /wp:paragraph --></p>
<p><!-- wp:paragraph --></p>
<p>Ezután találkoztam a menedzseremmel, aki ma miattam jött be. Azt mondta, hogy mostanában havonta csak egyszer jön kb, és hogy nekem is azt javasolja, hogy amíg a state of emergency van, addig mindenképp dolgozzak inkább otthonról. Ő körbevezetett az irodában, ami még az Indeed irodájánál is menőbb: abszolút belváros és a 16-20. emeleten van a cég (a security csapat a 18-on). Sajnos nem csináltam fotókat, pedig gyönyörű a kilátás. Az egész iroda-élmény vegyes érzelmeket keltett bennem: egyrészt jó volt ismét irodában lenni, jó volt az ismerős közeg, de közben alig voltak az irodában és mindenkin maszk. Eközben itt kb még senki nincs beoltva, így ideges az ember a tömött vonaton, vagy ha egy liftbe kell beszállni rakat másik emberrel közösen.</p>
<p><!-- /wp:paragraph --></p>
<p><!-- wp:paragraph --></p>
<p>A többi csapattagom be se jött személyesen, velük csak online ismerkedtem meg a hét későbbi szakaszában. Kaptam rakat olvasnivalót első hétre a különböző rendszerekről, csapatokról, folyamatokról, azokon rágom át magam. Emellé a menedzserem adott egy listát azokról, akikkel jó lenne megismerkednem: a többi security csapat menedzsere vagy tech lead-je, illetve azok, akikkel sokat dolgozunk együtt (pl IT, infrastruktúra). Összesen kb 15-20 ember. Mindegyikükkel szerveztem egy fél órás meeting-et, amikből pár múlt héten volt. Eddig mindegyik jól ment, mindenki jófejnek és nagyon okosnak tűnik. Ez a rakat 1-on-1 meeting nagyon tetszik, és valszeg post-COVID is így fogom csinálni, ha új helyen kezdek. Munka van bőven, de nagyon izgalmasnak néz ki. Várom, hogy beletanuljak a munkába és tudjak én is érdemben dolgozni.</p>
<p><!-- /wp:paragraph --></p>
