---
layout: post
title: Edo-Tokió Szabadtéri Építészeti Múzeum (Edo-Tokyo Open Air Architectural Museum)
gallery: true
---

Múlt péntekre szabadnapot vettem ki, és elmentünk Momokoval az [Edo-Tokió Szabadtéri Építészeti Múzeumba (Edo-Tokyo Open Air Architectural Museum)](https://goo.gl/maps/MByktfC2aBbRDcvu6). Hasonlóan a [szentendrei skanzenhez](https://goo.gl/maps/zi3KPrzccTTbLuDZ8) itt is meglévő házakat szerelték szét és építettek újjá a múzeum területén, azonban ezek nagyrésze Tokió területéről származik, az elmúlt 100-200 év különböző időszakaiból. 

<!--break-->

Az egyik épületben még egy kávézó is működik. A feliratok angolul is elmesélik a házak történetét, hol álltak eredetileg, ki volt a tulajdonos, ki tervezte őket. A lakóházakon kívűl farm épületek, boltok, egy hotel, egy szabóműhely, egy villamos és egy sento-közfürdő is megtekinthető. Nagyon érdekes volt, és kb 3 órát töltöttünk itt. Kicsit kiesik Tokió belvárosától (45 perc Shinjukutól, vagy 55 perc Tokió állomástól), de én mindenképp javaslom annak, akinek a képek alapján felkeltette az érdeklődését a hely. Egy falat közelmúlti történelem a mindennapokra fókuszálva.
