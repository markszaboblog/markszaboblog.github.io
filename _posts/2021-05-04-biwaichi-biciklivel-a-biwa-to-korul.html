---
layout: post
title: Biwaichi - biciklivel a Biwa tó körül
date: 2021-05-04 11:47:18.000000000 -05:00
type: post
parent_id: '0'
published: true
password: ''
status: publish
categories: []
tags: []
meta:
  _last_editor_used_jetpack: block-editor
  _edit_last: '1'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2021/05/04/biwaichi-biciklivel-a-biwa-to-korul/"
---
<p><!-- wp:paragraph --></p>
<p>Múlt hét csütörtökön elkezdődött a Golden Week, a május eleji többnapos nemzeti ünnep sorozat: múlt csütörtök és ez a hét hétfő, kedd, szerda nemzeti ünnep, és sokan (köztük én is) kivettem múlt pénteken és ehét csütörtököt és pénteket szabinak, így összesen 11 nap egybefüggő szabadságot kapva. Momoko is kivette a második hetet szabinak. Most ismét state of emergency van érvényben, úgyhogy Kiotóban tervezünk maradni. </p>
<p><!-- /wp:paragraph --></p>
<p><!-- wp:paragraph --></p>
<p>Mivel pénteken Momoko még dolgozott, így biciklizni mentem. Múlt nyáron megpróbáltam egy nap alatt 200 km-t tekerni, de 195-nél megálltam. Így most ezt a rekordot terveztem megdönteni. Valami sima és egyszerű terepet kerestem ehhez, és pont kapóra jött a közeli Biwako tó körüli bicikli út. Ez a tó Japán legnagyobb tava, és nagyjából Balatonnal <a href="https://www.wolframalpha.com/input/?i=lake+biwa+vs+balaton" data-type="URL" data-id="https://www.wolframalpha.com/input/?i=lake+biwa+vs+balaton">azonos méretű (a Biwako 674 km<sup>2</sup>, míg a Balaton 593 km<sup>2</sup>)</a>. Mindkét tó körül megy bicikliút, amik mindketten kb. 200 km hosszúak. Japán szigetország lévén, rengeteg tengerpartja van, így a Biwako kevésbé központi nyaralási célpont, mint amennyire otthon a Balaton.</p>
<p><!-- /wp:paragraph --></p>
<p><!-- wp:paragraph --></p>
<p>Összesen kb 220 km-nek ígérkezett a kör, mert még a tóig is el kellett jutnom Kiotóból. Így 5:30-kor felkeltem és 6 előtt el is indultam. 7 előtt megérkeztem a tóhoz, ahol egy rövid reggeli után elkezdtem a kört. <a href="https://japan.szabo-simon.hu/2021/02/17/kiotoba-bringaval/">Kiotóba jövet</a> már szembesültem vele, hogy csak az egyik irányba van felfestve a kör, így egyértelmű volt, hogy arra fele kell mennem. Korábbi túrákhoz képest kellemes változás volt, hogy nem kellett a térképet néznem, elég volt csak a felfestést követnem. </p>
<p><!-- /wp:paragraph --></p>
<p><!-- wp:paragraph --></p>
<p>A tó északi részén a hegyek egészen a partig jönnek, így ott volt egy kis emelkedés is. Szintén itt futottam bele abba a problémába, hogy a hegyes terepen csak elszórva élnek emberek, így nehéz volt boltot vagy akár csak egy italautomatát találni. Ugyanakkor talán pont emiatt, egy ponton láttam vadon élő majmokat az útmenti fákon.</p>
<p><!-- /wp:paragraph --></p>
<p><!-- wp:paragraph --></p>
<p>Az időjárás előrejelzés napos időt mondott egész napra, és délelőtt ragyogó napsütés is volt, koradélután azonban egy rövid időre eleredt az eső. Szerencsére nem lett hideg, így a magammal hozott széldzseki elég védelmet nyújtott és tudtam folytatni az utat.</p>
<p><!-- /wp:paragraph --></p>
<p><!-- wp:paragraph --></p>
<p>Végül 6:30 után nem sokkal értem haza. <a href="https://www.strava.com/activities/5217007081">Összesen</a> közel 13 óráig tartott az út, amiből több, mint 10 órát töltöttem tekeréssel összesen 219 km-t téve meg. Ez 21.6 km/h-s átlagsebességnek felel meg, amin a városi lámpás szakaszok és hegyi emelkedők húznak lefele. A délelőtt során voltak hosszú, sima szakaszok, ahol 30-as átlagsebességet sikerült tartanom.</p>
<p><!-- /wp:paragraph --></p>
<p><!-- wp:paragraph --></p>
<p>Hazaérkezés után nagyon fáradt voltam. Eddig legtöbb bringaút végén úgy éreztem, hogy tudtam volna még menni egy kicsit, de itt most nem. Úgy tűnik a jelenlegi határom az valahol 220 km környékén van. </p>
<p><!-- /wp:paragraph --></p>
<p><!-- wp:shortcode --><br />
[embed-google-photos-album link="https://photos.app.goo.gl/kWVciGKwK1WucV7aA" autoplay=false]<br />
<!-- /wp:shortcode --></p>
