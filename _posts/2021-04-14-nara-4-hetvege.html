---
layout: post
title: Nara 4 - (hét)vége
date: 2021-04-14 22:18:42.000000000 -05:00
type: post
parent_id: '0'
published: true
password: ''
status: publish
categories: []
tags: []
meta:
  _last_editor_used_jetpack: block-editor
  _edit_last: '1'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2021/04/14/nara-4-hetvege/"
---
<p><!-- wp:paragraph --></p>
<p>Szombaton délután Momokonak továbbképzése volt, így Narában maradtunk aznap. Délelőtt elmentünk közösen futni a Nara parkba az őzek közé. Utána elvitelre kértünk pizzát egy étteremben, amit otthon ettünk meg, mert hamarosan kezdődött Momokonak az előadás. Az előadás alatt én a blogra írtam meg az első hétvégét.</p>
<p><!-- /wp:paragraph --></p>
<p><!-- wp:paragraph --></p>
<p>Az előadás után mindketten beöltöztünk kimonoba és elmentünk sétálni. Az első lépés egyszerűnek hangzik, de Momokonak több, mint egy órába tellett felvennie az összes réteget. A séta után sushit csináltunk vacsira: Momokot egy cseh szervezet felkérésére csinál egy videót arról, hogy hogyan kell sushit csinálni, és ezt vettük föl, amihez tökéletes hátteret adott a hagyományos japán ház. Utána persze meg is ettük a sushit.</p>
<p><!-- /wp:paragraph --></p>
<p><!-- wp:paragraph --></p>
<p>Vasárnap reggel felvettük az autót az autókölcsönzőben. Itt elmondták, hogy vigyázzunk, mert ma extra ellenőrzéseket tartanak a rendőrök, illetve, hogy a prefektúrában most viszik az olimpiai lángot, így egyes helyek le vannak zárva. Napokra lebontott térképeket mutatott a kölcsönzős, de szerencsére mi elkerültük az aznapi helyeket. </p>
<p><!-- /wp:paragraph --></p>
<p><!-- wp:paragraph --></p>
<p>Első megálló a <a href="https://goo.gl/maps/CDgXhABD5i8inbhN7">Koriyama kastély romjai</a> voltak, ahol nem találtunk parkolót. Mármint sikerült megállnunk a közelben, de nem volt biztos, hogy parkoló-e, és Momoko aggódott, hogy nem, úgyhogy csak megettük a reggelire vett péksütit a kocsi mellett és tovább mentünk. A második állomás a <a href="https://goo.gl/maps/dTAijfeZMN6n1Cge9">Hōryū-ji templom</a> volt, az első hely Japánban, ami a világ örökség részének lett nyilvánítva. </p>
<p><!-- /wp:paragraph --></p>
<p><!-- wp:paragraph --></p>
<p>Momoko szeretett volna friss zöldséget vinni ajándékba a szüleinek, így következő állomásnak a <a href="https://goo.gl/maps/8r8CqQ81XMAjAF948">のどか村 interaktív farmot</a> iktattuk be, ahol egy nagy réten lehet piknikezni, BBQ-t sütni, bárányt simogatni, csirkék között tojást szedni, illetve mindig az aktuális zöldséget szedni. Most az eper volt szezonban, de mivel 1500 yen volt fél óra "annyit eszel amennyit akarsz"-ért cserébe, így nem tűnt olyan jó ajánlatnak és inkább kihagytuk. Viszont friss hagymát szedtünk. Tojást is akartunk vinni, de addigra az a rész már bezárt.</p>
<p><!-- /wp:paragraph --></p>
<p><!-- wp:paragraph --></p>
<p>Visszafele menet megnéztük a közeli <a href="https://goo.gl/maps/MpFAjsknYnNcAhqN6">Kaiunbashi hidat</a>, ahol bungee jumping-olt épp valakit (mint kiderült egy ugrás 10 000 yen). Utána az autó navigációjára hagyatkoztunk, ami felvitt a <a href="https://goo.gl/maps/WAegtXC1mRbaVHBk7">Shigiikoma Skyline-ra</a>, ahonnan noha csodálatos kilátás nyílt mind Narára, mind Oszakára, viszont elég lassan értünk volna vissza Kiotóba, így végül inkább visszamentünk és az autópályát választottuk. </p>
<p><!-- /wp:paragraph --></p>
<p><!-- wp:paragraph --></p>
<p>Kiotóban először Momoko szüleinek elvittük a zöldségeket, majd Momokonál kipakoltuk a cuccait. Ezután visszavittük a kocsit a Kiotó állomás melletti kölcsönzőbe, megvacsoráztunk az állomáson és én felszálltam egy shinkansen-re Tokió fele. Este 10 után nem sokkal haza is értem. Kicsit aggódtam, hogy rendben lesz-e a lakás közel 2 hónap után, de mindent rendben találtam. A postaláda sem volt dugig, a por sem lett vészes, a hűtőben sem romlott meg semmi (legalábbis nem találtam meg még). Két hetet tervezek itthon tölteni, aztán megyek vissza Kiotóba. </p>
<p><!-- /wp:paragraph --></p>
<p><!-- wp:shortcode --><br />
[embed-google-photos-album link="https://photos.app.goo.gl/SbYfDyDkD9MCiUUY8" autoplay=false]<br />
<!-- /wp:shortcode --></p>
