---
layout: post
title: Síelés Shiga Kogen-ben
date: 2020-01-26 03:44:21.000000000 -06:00
type: post
parent_id: '0'
published: true
password: ''
status: publish
gallery: true
categories: []
tags: []
meta:
  _edit_last: '1'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2020/01/26/sieles-shiga-kogen-ben/"
---
<p><!-- wp:paragraph --></p>
<p>A múlt hétvégén ismét elmentem síelni, most egy buszos útra fizettem be. Péntek este indultunk, két nap síelés, majd vasárnap este haza. A helyszín Shiga Kogen volt, egy Tokiótól kb 300 km-re lévő síközpont. A hegycsúcsok mind 2000 m fölöttiek, és a sípályák alja is 1000 m fölött van. Idén szokatlanul kevés hó esett Japánban, de itt a nagy magasság miatt így is volt bőven elég. Rengeteg pálya épült körbe a hegyeken, és külön jó volt, hogy nem kellett a pályák között buszra szállni, hanem úgy építették a felvonókat, hogy körbe lehessen síelni a hegyeket.</p>
<p><!-- /wp:paragraph --></p>
<p><!-- wp:paragraph --></p>
<p>A síelés mellett kifejezetten érdekes volt a csoportdinamika: adott 20-25 ember, akik most találkoznak nagyrészt először, elsősorban síelni jöttek és valószínűleg sosem fognak újra találkozni. Érdekes, hogy egy ilyen alapfelállásban, hogy viselkednek az emberek. Engem kifejezetten meglepett, hogy a csoport kb harmada itt állomásozó amerikai katonákból állt. És nem csak olyan katonák, akikre elsőre gondol az ember, hanem mérnökök meg egy sebész aszisztens is. Sokat beszélgettem velük, hogy pontosan hogyan/miért vannak itt Japánban, mit csinálnak, mit gondolnak Iránról, hogy kerültek Japánba ők személy szerint. Érdekes volt.</p>
<p><!-- /wp:paragraph --></p>
<p><!-- wp:paragraph --></p>
<p>Vasárnap délután volt egy opcionális kirándulás egy völgybe, ahol a vadon élő majmok a termálforrásokban fürdenek. A legenda szerint a majmok bejártak a faluba kaját keresni, és szétszórták a szemetet meg egyéb károkat okoztak. Ezért az emberek inkább elkezdtek nekik kihordani kaját (gondolom ez csak télen volt így, különben a plusz kaja csak növelte volna a majmok számát). A gyümölcsök néha belegurultak a völgyben lévő termálforrások vizébe, és így fedezték föl a majmok, hogy télen jó a melegvízben ülni.</p>
<p><!-- /wp:paragraph --></p>
<p><!-- wp:paragraph --></p>
<p>Mostanra egy turistalátványosság lett belőle, ahol belépődíjat szednek, viszont a majmok még mindig szabadon élnek. A turavezetőnk elmondása szerint szerencsénk volt, mert kb 30-40 majom is lent volt (van, hogy csak 5 jön elő). A majmok teljesen szelídek és nem félnek az emberektől, tök közel jöttek. Érdekes volt.</p>
<p><!-- /wp:paragraph --></p>
<p><!-- wp:shortcode --><br />

<!-- /wp:shortcode --></p>
