---
layout: post
title: Karanténban
date: 2021-01-16 19:45:23.000000000 -06:00
type: post
parent_id: '0'
published: true
password: ''
status: publish
gallery: true
categories: []
tags: []
meta:
  _last_editor_used_jetpack: block-editor
  _edit_last: '1'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2021/01/16/karantenban/"
---
<p><!-- wp:paragraph --></p>
<p>Ma jár le a 2 hét kötelező otthoni karanténom, és már ideje volt. Az elmúlt 14 napban csak arra mentem ki a lakásból, hogy kivigyem a szemetet és behozzam a postát, illetve ha kaja vagy csomag jött, azokat vettem át. Összességében teljesen élhető volt, csak a sport hiányzott, de az nagyon. Uber Eats nagyon népszerű itt, és azon rendeltem kaját párszor, meg még novemberben bevásároltam tartós dolgokat előre, és azokból főztem sokat. Uber Eats-en a közeli konbinikból, kis boltokból is lehet rendelni, így volt friss tejem a kávéhoz.</p>
<p><!-- /wp:paragraph --></p>
<p><!-- wp:paragraph --></p>
<p>Hoztam ajándékba pár barátomnak bort, amit azoknak akikkel csak online tartom a kapcsolatot, el is küldtem. Ehhez a Yamato csomagküldőnek azt a szolgáltatását használtam, hogy kijönnek házhoz összeszedni a csomagot. Ez meglepően gyors: délután 3-kor tudtam kérni, hogy aznap 5:30-7 között jöjjenek összeszedni, és két nappal későbbre oda is ért. Neten ki tudom tölteni, hogy honnan hova küldöm a csomagot, így amikor kijönnek összeszedni már ott van náluk kinyomtatva a címke, nekem nem kell kézzel felírnom a címet. Másik király szolgáltatásuk, hogy lehet úgy is küldeni, hogy a címzett fizet. Ezt arra használtam, hogy a költözés során feleslegessé vált cuccaimat felajánlottam a kollégáknak, és volt, aki mondta, hogy nem tud eljönni érte, de fizeti postát.</p>
<p><!-- /wp:paragraph --></p>
<p><!-- wp:paragraph --></p>
<p>A karantént amúgy nem ellenőrizték annyira szigorúan, mint otthon. Csak annyi volt, hogy minden nap küldtek egy üzenetet Line-on (a helyi WhatsApp-Viber-Messenger), hogy van-e lázam vagy bármilyen más tünetem nekem, vagy bárkinek a háztartásomban. Mondjuk ez a lazaság oda vezetett, hogy <a href="https://english.kyodonews.net/news/2021/01/15a18e4678e2-urgent-japan-to-restrict-entry-of-all-nonresident-foreign-nationals.html" data-type="URL" data-id="https://english.kyodonews.net/news/2021/01/15a18e4678e2-urgent-japan-to-restrict-entry-of-all-nonresident-foreign-nationals.html">decemberben egy Angliából hazatérő japán a karantén ideje alatt kiment vacsorázni, majd később ő, és a vacsoratársaság több tagja is pozitívra tesztelt a brit variánssal. Most emiatt szigorítanak a szabályokon, hogy büntetni lehessen azt, aki nem tartja be az előírásokat.</a></p>
<p><!-- /wp:paragraph --></p>
<p><!-- wp:paragraph --></p>
<p>Az elmúlt két hétben azért igyekeztem edzeni is amennyit tudtam. Találtam egy <a href="https://www.youtube.com/watch?v=SfekYZS00-Y">fél órás, ugrálós, guggolós YouTube edzést</a>, azt csináltam meg minden nap. Mindig este 6 körül csináltam, és a polifoam-on ugráltam, így remélem az alsószomszédnak nem volt nagyon zavaró. Meg sokat játszottam otthonautomatizálásos dolgokkal is, de erről majd írok külön, ha kész lesz minden, amit tervezek.</p>
<p><!-- /wp:paragraph --></p>
<p><!-- wp:paragraph --></p>
<p>Eredetileg az volt a terv, hogy egy hét múlva indulunk síelni egy csapat kollégával. Egy hónapra béreltünk egy házat egy sípálya mellett. De <a href="https://www3.nhk.or.jp/nhkworld/en/news/backstories/1458/">január 7-én ismét szükségállapotot (state of emergency-t) hirdettek Tokióra és a környező prefekturákra</a>, később kiterjesztve más részeire is az országnak. Ez a gyakorlatban csak annyit jelent, hogy kérik az embereket, hogy legyenek figyelmesek és az éttermeket, hogy zárjanak be korábban. Nincs semmi otthonihoz hasonló kijárási tilalom. Nagano, a prefektúra ahova mennénk, arra még a state of emergency sem érvényes, de ők <a href="https://www.vill.hakuba.lg.jp/gyosei/soshikikarasagasu/somuka/osirase_ibennto_kouhoumusenntou/7928.html">ezen a héten hirdettek medical emergency</a>-t, így végül az út elhalasztása mellett döntöttünk. A társaság minden tagja az indulás előtti két hétben nagyrészt otthon maradt volna, így minimális lett volna annak a kockázata, hogy mi fertőzötten megyünk oda. A döntés oka nagyrészt az volt, hogy ha mégis elkapjuk, akkor azzal tuti belekerülünk a hírekbe, mint "azok a felelőtlen külföldiek, akik nem tudtak otthon maradni", ami azért részben megalapozott lenne. Meg a társaság japán tagja (a volt itteni manager-em felesége) attól is aggódott, hogy a szomszédaik megszólják őket, hogy ilyenkor utaznak, meg hogy ott a helyiek fognak beszólni a tokiói rendszámos kocsira. A state of emergency és a medical emergency is február elejéig van kihirdetve, úgyhogy azt beszéltük meg, hogy akkor egyeztetünk, és ha javul a helyzet, akkor február második felében még el tudunk menni remélhetőleg.</p>
<p><!-- /wp:paragraph --></p>
<p><!-- wp:shortcode --><br />

<!-- /wp:shortcode --></p>
<p><!-- wp:paragraph --></p>
<p><!-- /wp:paragraph --></p>
