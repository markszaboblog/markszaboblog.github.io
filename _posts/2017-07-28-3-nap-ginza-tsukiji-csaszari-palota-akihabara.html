---
layout: post
title: 3. nap - Ginza, Tsukiji, Császári palota, Akihabara
date: 2017-07-28 22:00:04.000000000 -05:00
type: post
parent_id: '0'
published: true
password: ''
status: publish
categories: []
tags:
- akihabara
- császári palota
- ginza
- tokió
- tsukiji
meta:
  _edit_last: '2'
  _foogallery: '73'
  _foogallery_css: a:1:{s:15:"foogallery-core";a:5:{s:3:"src";s:117:"https://japan.szabo-simon.hu/wp-content/plugins/foogallery/extensions/default-templates/shared/css/foogallery.min.css";s:4:"deps";a:0:{}s:3:"ver";s:6:"2.0.39";s:5:"media";s:3:"all";s:4:"site";s:28:"https://japan.szabo-simon.hu";}}
author:
  login: Anna
  email: anna@szabo-simon.hu
  display_name: Anna
  first_name: ''
  last_name: ''
permalink: "/2017/07/28/3-nap-ginza-tsukiji-csaszari-palota-akihabara/"
---
<p>A harmadik napunk elég mozgalmas volt, legalábbis bejárt városrészek számát tekintve mindenképpen. Konbinis kávéval és teával (120 yen), hozzá onigirivel (108 yen) indítottuk napot, majd elindultunk Ginzába, ami az üzleti és/vagy gazdag negyed. A fő célunk igazából nem Ginza, hanem a Tsukiji halpiac volt, Ginzán csak átsétáltunk, megcsodálva az épületeket, a sorban álló embereket (nem tudjuk, miért álltak sorban, de 3 órával később még mindig sorban álltak), a kabuki-színházat, Chirori kutya szobrát (ahol csap is volt, és a dögmeleg miatt bevizeztük a sapkánkat), valamint vettünk egy cuki mopszos naptárat, amit olyan jól elpakoltam, hogy 2018 májusában találtam meg január helyett...</p>
<p>A Tsukiji halpiacon először bámészkodunk, aztán vettünk egy adag rúdra szúrt polipot (500 yen), és végül eldöntöttük, hogy hol akarunk ebédelni, egy <a href="https://goo.gl/maps/Bukq5P4g2UC2">donburisra</a> esett a választásunk. A donburi (1000 yen) egy mély tálba szedett rizs, aminek a tetején van valami, jelen esetben nyilvánvalóan hal. A donburi mellé ingyen járt a tea (mindenhol ingyen van víz vagy tea). Nagyon finom volt, és itt aztán biztosan friss a hal! A desszert miatt még visszamentünk a halpiac belsejére, hogy vegyünk egy-egy mochit (200 yen).</p>
<p>Visszafelé sétálva Ginzában találtam egy hobbiboltot, ahol főleg horgoláshoz és hímzéshez való cuccok voltak. Vettem is egy sashiko-szettet. (Amit még azóta sem kezdtem el, ejnye-bejnye...)</p>
<p>Mivel benne van a Grutto Passban, és viszonylag útba esett, ellátogattunk a <a href="https://goo.gl/maps/aWmyYP8QTxM2">Mitsuo Aida Múzeum</a>ba. Mitsuo Aida egy zen kalligráfus és költő volt, az ő művei voltak kiállítva. Szerencsére a versek mellett volt angol fordítás is, de gondolom elég sokat veszített a fordítás során. Viszont elég jól elszórakoztam azzal, hogy gyakoroltam a hiraganák kiolvasását. A múzeumshopban lehetett hello kittys mitsuo aidás naptárat kapni, de kár, hogy már megvettük a mopszosat...</p>
<p>Ezután a császári palota felé vettük az irányt, és NAGYON MELEG VOLT. Olyannyira, hogy kényetelenek voltunk venni a Kusunoki Masashige lovas szobra melletti fagyistól jégkrémet. Itt rácsodálkoztunk arra is, hogy ki vannak tiltva a drónok (meg amúgy rengeteg helyről).</p>
<p>A császári palotánál elkészítettük a szokásos kötelező képet a hídról, és az egyetlen épületről, ami látszik, majd elindultunk a következő állomásunk felé. Nagyban sétálgatunk a császári palota környékén, amikor ránk szólnak, hogy nem lehet arra menni - de ez sehol se volt kiírva, meg el se volt zárva semmivel a terület, illetve előttünk mások is mentek már ott arra, úgyhogy azóta sem értjük, hogy ez mi volt. Mindenesetre nem vertek meg minket, amiért tilosban jártunk... :)</p>
<p>Sajnos a császári palota kertje péntek lévén zárva volt, de majd még visszatérünk ide. Elmentünk helyette a <a href="https://goo.gl/maps/NfJUJSD5SW62">Tokiói modern művészetek nemzeti múzeumá</a>ba inkább, ami szintén grutto passos. Az első része 20. századi kiállítás volt, például nyugati stílusban alkotó japán festőktől, a második fele viszont kortárs volt, az annyira nem jött be.</p>
<p>Ezután visszasétáltunk Akihabarába, és újabb próbálkozást (2.) tettünk a Volks bolt felkutatására. Sajnos kiderült, hogy nem az, amire számítottam, így csalódottan beültünk a szemközti olcsó kajáldába vacsizni. Amikor azt mondom olcsó, 680-720 yen volt egy kétfogásos menü (soba tészta melegen vagy hidegen és mellé a főétel, ami nálunk tonkatsu és currys rizs volt), és ez akkora adag, hogy alig fért belém. Közben kiderítettem, hogy hol van igazából a Volks bolt, de természetesen addigra már bezárt.</p>
<p>Miután sétálgattunk egy kicsit, úgy döntöttünk, hogy a desszert másik gyomorba megy, és ezért vettünk egy-egy taiyakit. Ez egy hal alakú sütemény, ami általában édesbabpasztával van töltve, a tésztája gofriszerű. Egészen jó volt, de a babpaszta nem homogén volt, és amikor egy-egy fél bab a számba került, önkéntelenül is a babfőzelékre asszociáltam, szóval érdekes élmény volt.</p>
<p>A már jól ismert útvonalon mentünk haza Sugamóba.</p>
<p>[foogallery id="73"]</p>
