---
layout: post
title: 2. nap - Ueno park, Akihabara
date: 2017-07-27 22:00:44.000000000 -05:00
type: post
parent_id: '0'
published: true
password: ''
status: publish
categories: []
tags:
- akihabara
- tokió
- ueno
meta:
  _edit_last: '2'
  _foogallery: '25'
  _foogallery_css: a:1:{s:15:"foogallery-core";a:5:{s:3:"src";s:117:"https://japan.szabo-simon.hu/wp-content/plugins/foogallery/extensions/default-templates/shared/css/foogallery.min.css";s:4:"deps";a:0:{}s:3:"ver";s:6:"2.0.39";s:5:"media";s:3:"all";s:4:"site";s:28:"https://japan.szabo-simon.hu";}}
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2017/07/27/2-nap-ueno-park-akihabara/"
---
<p>Reggeli a <a href="https://goo.gl/maps/jwhzFTYKBqy">helyi pékségből</a>: melon pan (120 yen), hozzá kávé a szupermarketből. Érdekesség, hogy a konbinikben nem csak hűtött, hanem fűtött "hűtők" is vannak, így ittunk minden reggel forró kávét/teát. Itt még nem fotóztam mindent, de később lesz kép ezekről.</p>
<p>Reggel után elindultunk az Ueno parkba metróval, itt az első program a <a href="http://www.tnm.jp/?lang=en">Tokyo National Museum</a> volt. Itt megvettük a <a href="https://www.rekibun.or.jp/en/grutto/">Grutto Pass</a>-t (2000 yen), ami ingyenes belépést biztosít rakat múzeumba és állatkertbe Tokióban és a környékén. Egy csomó másik helyre meg kedvezményt ad. Innentől ha nem írom külön, akkor ezzel mentünk be a múzeumokba.</p>
<p>Amit nem tudtunk az elején, de nagyon hasznos feature: minden egyes helynek van saját pecsétje, amivel le lehet pecsételni egyrészt az elején egy gyűjtőlapot, másrészt a hátulján is egy másikat. (Az elsőbe régiónként egyet kell begyűjteni, majd ha megvan mind, akkor elküldeni, és cserébe küldenek ajándékot. A másik helyre mehetett a maradék.) Mi - amikor ki volt téve szabad felhasználásra a pecsételő - az adott múzeum lapjára is nyomtunk egyet.</p>
<p>A múzeumban rengeteg időt el lehet tölteni, mi bejártuk a Honkant és a Heiseikant, majd a Horyuji-s melléképületet is. Bent akartunk ebédelni, mert volt egy pár kajáldás kocsi, de sajnos mire odamentünk hozzájuk, már elfogyott a kaja. Ezért az utolsó épületbe, a Toyokanba be sem mentünk, hanem inkább kerestünk egy kajáldát kint.</p>
<p>Márk kinézett egy rámenest Google mapsen, de kiderült, hogy egy megálló belsejében van, csak azért meg nem akartunk bemenni, így a híd túloldalán találtunk egy <a href="https://goo.gl/maps/Kv7oYMJf5bJ2">eldugott rámenest</a>, ahol életünk első igazi japán rámenjét (780 yen) szürcsöltük el. Ja, és találkoztunk az automatás módszerrel is.</p>
<p>Ezután visszagyalogoltunk az Ueno parkba, és zárásig maradtunk az <a href="http://www.tokyo-zoo.net/english/ueno/index.html">állatkertben</a>, (ami szintén ingyenes volt a Grutto Pass-szal). Itt tudtuk meg, hogy nemrég született kispanda, de akkor még nem lehetett látni. Az állatkertet átszeli egy nagy út, ami felett <strong>vonattal [milyen vonattal?] </strong>is át lehet kelni, de mi ezt kihagytuk. A másik felén van egy nagy tó, tele lótusszal, de ez kívülről is megtekinthető. Minden más olyan, amit megszokott az ember egy állatkertben. (Leszámítva mondjuk a srácot, aki szemmel láthatóan nagy rajongója volt a papucscsőrű madárnak, és próbálta is magára felhívni a figyelmét, de sajnos nem sikerült neki...)</p>
<p>Zárás után még körbesétáltunk az Ueno parkban, benéztünk a Benten-do templomba meg a Gojoten és Toshogu szentélyekbe. Végül Saigo Takamori szobra mellett elhaladva elindultunk Akihabara felé gyalog.</p>
<p>Akihabarában rengeteg izgalmas dolgot találtunk. Például olyan boltokat, ahol csak pénzbedobós kapszulás automaták (gachaponok) voltak, egy <a href="https://goo.gl/maps/P94Lg6WYN4Q2">book-off</a>ot, ahol nagyon sokáig nézelődtem, és végül vettem is a 100 yenes mangákból. (Persze ez nem akadályozott meg abban, hogy ezentúl az összes book-offba is szintén bemenjünk, és sok időt pazaroljunk el ott...)</p>
<p>Voltunk a <a href="https://goo.gl/maps/4CeVGqTh1yA2">Don Quijote</a> nevű hatalmas mindenesboltban, ami szintén egy olyan bolt, ahová mindig benéztünk. Mindig lehetett valami izgalmasat találni, ha mást nem, akkor valami nasit.</p>
<p>A Donki után ettünk egy palacsintát (600 yen), ami tejszínhabbal, pudinggal, gyümölccsel meg mindenféle jóval volt töltve. Többszáz kombinációból lehetett választani. Sajnos viszont annyira nem is volt finom, mint vártuk, és ha jól látom, akkor azóta már be is zárt a bolt.</p>
<p>Akihabara belsejében természetesen voltunk az <a href="https://goo.gl/maps/zaDA5f2qgRU2">Animate</a>-ben és még pár másik animés boltban is, de innen nem vettünk semmit. Főleg aktuális animékből vannak termékek, és ami meglepett, hogy nagyon mennek az idolos animék - gondolom az ő célközönségüknek van pénze fancuccok vásárlására.</p>
<p>Jártunk még a <a href="https://goo.gl/maps/Gk8KvaMPDyR2">Bic Camerá</a>ban is, ami egy elektronikai bolt. Meg láttunk Mario gokartozó emberkéket.</p>
<p>Illetve első próbálkozást tettünk azzal, hogy bejussunk a Volks babás boltjába, a <a href="https://goo.gl/maps/WpoCRMbYk6L2">Volks Akihabara Hobby Tengoku</a>ba. De sajnos ez akkor már bezárt, így az sem derült ki még számunkra, hogy ez valójában nem is babás bolt (upsz, spoiler!).</p>
<p>A boltokat amúgy úgy kell elképzelni, hogy viszonylag kis alapterületen vannak, viszont mindegyik legalább 5 emelet magas, és iszonyatosan zsúfoltak (termékekkel, de néha emberekkel is).</p>
<p>Innen JR vonattal mentünk haza.</p>
<p>[foogallery id="25"]</p>
