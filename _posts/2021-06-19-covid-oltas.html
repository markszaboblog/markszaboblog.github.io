---
layout: post
title: COVID oltás
date: 2021-06-19 13:59:23.000000000 -05:00
type: post
parent_id: '0'
published: true
password: ''
status: publish
gallery: true
categories: []
tags: []
meta:
  _last_editor_used_jetpack: block-editor
  _edit_last: '1'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2021/06/19/covid-oltas/"
---
<p><!-- wp:paragraph --></p>
<p>Japán nem kapkodja el a COVID oltásokat. Április 19-én érték el a lakosság 1%-át, amikor Magyarország már 34%-nál járt. Ennek talán egyik oka, hogy Japán viszonylag jól megúszta a COVID-ot, lakosságarányosan nagyon kevés halottal, miközben minimális lezárások voltak csak szükségesek. Másik ok, hogy Japán nem fogadja el a más országban végzett klinikai teszteket, így mindegyik oltóanyagot újra kell tesztelni Japánban is. Azért szépen lassan beindul a folyamat, mostmár a lakosság 23%-a kapott legalább egy oltást.</p>
<p><!-- /wp:paragraph --></p>
<p><!-- wp:paragraph --></p>
<p>Az oltások beadását nagyrészt a helyi önkormányzatok szervezik, Tokión belül kerületenként külön. Ezen felül a katonaság is nyitott két oltóközpontot, egyet Tokióban, egyet Oszakában. A folyamat az, hogy a városok kiküldik az arra jogosultaknak az oltás kupont, amivel később lehet időpontot foglalni a neten (vagy telefonon), majd a kuponért cserébe megkapni az oltást. Minden helyen az egészségügyi dolgozókkal kezdtek, majd az idősek jöttek. Viszont mivel önkormányzati szervezéssel megy, így helyenként nagyon eltérő ütemben haladnak. Nekem hatalmas szerencsém van, mivel Nakano, ahol én lakok már június 11-én, elsők között küldte ki a kuponokat a 18-65 év közöttieknek. A menetrend szerint a krónikus betegségben szenvedők június közepétől, míg a többiek június 28-tól tudnak majd időpontot foglalni akár már arra a napra is. Legalábbis ez volt a hivatalos tájékoztatás.</p>
<p><!-- /wp:paragraph --></p>
<p><!-- wp:paragraph --></p>
<p>Aztán kiderült, hogy bizonyos kórházak már most fogadnak foglalásokat június végére - július elejére, így én is foglaltam időpontot július 1-jére. A kórházban csak telefonon lehetett időpontot foglalni, úgyhogy ebben Momoko segített. Aztán hét közben jött a hír: <a href="https://www.japantimes.co.jp/news/2021/06/15/national/mass-vaccination-police/" data-type="URL" data-id="https://www.japantimes.co.jp/news/2021/06/15/national/mass-vaccination-police/">a katonasági oltóközpontokban van szabad kapacitás, így akinek már van kuponja, az mehet oda is mostantól</a>. Nekem péntek délutánra sikerült időpontot foglalnom, ami után lemondtam a másik foglalást. Nakanoban Pfizer-t kaptam volna, itt végül Moderna-t.</p>
<p><!-- /wp:paragraph --></p>
<p><!-- wp:paragraph --></p>
<p>Az oltóközpont tökéletesen szervezett volt. Már a közeli metróállomástól voltak emberek táblákkal, mutatva, hogy merre kell menni, majd a helyszínen 5 sorban lehetett bemenni. Pár perc várakozás után sorra is kerültem. Először a táskámba néztek bele (bár fémdetektoros kapu nem volt). Utána a következő állomáson megmérte egy gép a lázamat és kaptam egy cetlit a hőmérsékletemmel. Harmadik állomáson kérték a személyit, és a papírokat. Az oltás kuponon van egy vonalkód, és azt beolvasva minden adatot megkaptak. Gyors ellenőrzés, hogy a nevem, címem stimmel-e, majd berakták a papírokat egy sárga áttetsző mappába és visszaadták őket. Mint később kiderült, a szín alapján osztották el az embereket, és engem a sárgával a 4. emeletre irányítottak. Itt az előre kiküldött kérdőíven mentünk végig: van-e allergiám, kaptam-e bármi oltást az elmúlt hónapban, voltam-e beteg az elmúlt hónapban, szedek-e valamilyen gyógyszert, van-e krónikus betegségem. Én még otthon kitöltöttem ezt a kérdőívet, így inkább csak ellenőrzés volt, hogy itt is végigkérdezték újra. Ezen az állomáson beszéltek hozzám egyedül angolul, amit értékeltem, főleg hogy az orvosi kifejezések többször kifogtak rajtuk. A következő állomáson beszéltem először orvossal, aki megkérdezte, hogy melyik oldalra kérem, végigfutott a kérdőíven, biztos ami biztos megint rákérdezett pár dologra, majd ráírta a lapra, hogy bal kar, 15 perc várakozás (majd az oltás után ennyi időt még maradjak a váróteremben). A következő szobában jött maga az oltás. Papírokat átadom, orvos kéri, hogy mondjam a nevemet. Utolsó kérdés, hogy van-e allergiám, majd gyors instrukciók: lógassam a kezem, előre nézzek. Jön az alkoholos törlőkendő, majd az oltás. Utána rögtön mondja, hogy ne dörzsöljem, ne edzek ma és ne igyak alkoholt. Közben az asszisztense ráragasztotta az oltás matricáját a lapomra, és ráírta, hogy a 15 perc mikor jár le. Összesen nem volt több 1-2 percnél ez az állomás. Következő helyen időpont egyeztetés a második oltásra. Július 20 5:30pm a következő időpont, megfelel? Megfelel. Itt a telefonszám, hogy ha mégis módosítani akarom később. Tovább a következő szobába, ahol kezdődik a 15 perces várakozás. Miután ez letelt, odaadom a papírt, leellenőrzik az időpontot, kérdezik, hogy minden oké, majd mehetek is. Összesen 35 perc alatt megvoltam, és végig mindenhol professzionális kedvességgel találkoztam. Annak ellenére, hogy rengeteg oltást adnak be egy nap alatt, nem éreztem sehol, hogy siettetnének, és minden gördülékenyen ment. Noha angolul nem igazán akartak beszélni egy állomást leszámítva, mivel előre megkaptam a kérdőívet, így tudtam, hogy mit fognak kérdezni, úgyhogy ez sem volt gond nekem.</p>
<p><!-- /wp:paragraph --></p>
<p><!-- wp:paragraph --></p>
<p>Még mielőtt mentem volna gondolkoztam, hogy megkérdezem, hogy lehet-e inni az oltás után, de végül aztán mondták maguktól, hogy nem.</p>
<p><!-- /wp:paragraph --></p>
<p><!-- wp:image {"sizeSlug":"large"} --></p>
<figure class="wp-block-image size-large"><img src="{{ site.baseurl }}/assets/legacyimages/2021/06/vaccination-thank-you-doctor-vs-eastern-europe-am-i-allowed-to-drink.jpg" alt="" /></figure>
<p><!-- /wp:image --></p>
<p><!-- wp:paragraph --></p>
<p>Sajnos bent nem lehetett fotózni, így csak utána csináltam kint pár képet a bejáratról. Mivel a katonaság üzemelteti a helyet azt vártam, hogy látok majd egyenruhás embereket, de az egyetlen akit láttam a fotón volt, ami a helyes testtartást illusztrálta az oltáshoz. Az embereket irányítók inkább önkéntesnek tűntek (sok nyugdíjas korú és sok tizenéves volt közöttük). Gondolom az orvosok, a helyszín és a szervezés lehet a katonaságtól.</p>
<p><!-- /wp:paragraph --></p>
<p><!-- wp:paragraph --></p>
<p>Összességében nagyon boldog vagyok, hogy sikerült megkapnom végre az oltást. Így nyugodtabban fogok majd Momokóhoz menni Kiotóba, és barátokkal találkozni, valamint a hazautazás is talán majd egyszerűbb lesz (bár Japánban egyelőre úgyis kötelező a karantén, ha valaki be van oltva). Ezzel viszont hatalmas szerencsém volt: a legtöbb barátom még azt sem tudja, hogy mikor fogják megkapni a kupont, illetve kérdéses, hogy addigra lesz-e még hely a központi oltóhelyen, főleg úgy, hogy egy hónap múlva a legtöbb időpontot második adagokra fogják használni. Momoko kiotói és ott talán majd július elején kezdik kiküldeni a kuponokat, de még semmi konkrétumot nem tudnak.</p>
<p><!-- /wp:paragraph --></p>
<p><!-- wp:shortcode --><br />

<!-- /wp:shortcode --></p>
<p><!-- wp:paragraph --></p>
<p><!-- /wp:paragraph --></p>
