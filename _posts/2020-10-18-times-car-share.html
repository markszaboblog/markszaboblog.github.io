---
layout: post
title: Times Car Share
date: 2020-10-18 14:25:28.000000000 -05:00
type: post
parent_id: '0'
published: true
password: ''
status: publish
categories: []
tags: []
meta:
  _oembed_0855cb39fd6d37910a7945368c1b7fbb: <iframe title="TOYOTA SIENNA - Parking
    brake on/off controls" width="660" height="371" src="https://www.youtube.com/embed/WNQj4zFZZvo?feature=oembed"
    frameborder="0" allow="accelerometer; autoplay; clipboard-write; encrypted-media;
    gyroscope; picture-in-picture" allowfullscreen></iframe>
  _oembed_time_0855cb39fd6d37910a7945368c1b7fbb: '1602924856'
  _oembed_a6b0a19e2db830563d2198f4c576dfd1: <iframe title="シエンタのご利用方法（全編）／動画で見るタイムズカー"
    width="660" height="371" src="https://www.youtube.com/embed/LFIujOTlLP0?feature=oembed"
    frameborder="0" allow="accelerometer; autoplay; clipboard-write; encrypted-media;
    gyroscope; picture-in-picture" allowfullscreen></iframe>
  _oembed_time_a6b0a19e2db830563d2198f4c576dfd1: '1602925393'
  _edit_last: '1'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2020/10/18/times-car-share/"
---
<p><!-- wp:paragraph --></p>
<p>Holnap költözök, úgyhogy most leginkább ez tölti ki a napjaimat. Egyik kollégám bejelentkezett az erkély bútorokra (egy asztal és két szék) és az IKEA-s ágy alatti tároló dobozokra, és eredetileg azt terveztem, hogy (mivel nem lakik messze,) csak simán átsétálok velük pár körben. A kollégám inkább az autóbérlésre hajlott. Amikor összeraktam a cuccokat, akkor szembesültem vele, hogy elég nehezek, és egyre jobb ötletnek tűnt az autókölcsönzés. Meg az eső is esik most szinte folyton, úgyhogy maradt az autókölcsönzés.</p>
<p><!-- /wp:paragraph --></p>
<p><!-- wp:paragraph --></p>
<p>Viszont az autókölcsönzésnél pár órára is az egész napos árat kell kifizetni, úgyhogy eljött az idő, hogy beregisztráljak a Times Car Share-re. Már a <a href="https://japan.szabo-simon.hu/2020/09/13/fujinomiya-avagy-itt-a-fuji-hol-a-fuji/" data-type="URL" data-id="https://japan.szabo-simon.hu/2020/09/13/fujinomiya-avagy-itt-a-fuji-hol-a-fuji/">fujinomiya-i útnál</a> írtam erről autómegosztó szolgáltatásról. Röviden önkiszolgáló autókölcsönzés: neten lefoglalod, a membership kártyával kinyitod és használod a kocsit. Fizetni az első 6 órában csak idő alapon kell (15 percenként 220 yen a kisautó, 330 yen a nagy), utána az időalapú ár csökken, de cserébe valamennyit km-enként is kell fizetni. A benzin mindkét esetben benne van az árban. A mostani felhasználásra (hogy pár utcával arrébb elvigyek pár cuccot) pont ideálisnak tűnt.</p>
<p><!-- /wp:paragraph --></p>
<p><!-- wp:paragraph --></p>
<p>Péntek délelőtt beregisztráltam a honlapjukon, de még meg kellett szereznem a fizikai kártyát is. Erre 4 lehetőséget kínálnak:</p>
<p><!-- /wp:paragraph --></p>
<p><!-- wp:list --></p>
<ul>
<li>Besétálni az egyik ügyfélszolgálatukra</li>
<li>Elmenni az egyik automatájukhoz, ahol videótelefonon be kell mutatni a jogsit és utána az automata kiadja a kártyát</li>
<li>Kiküldik postán</li>
<li>A rendszeres tájékoztató előadásik egyikén</li>
</ul>
<p><!-- /wp:list --></p>
<p><!-- wp:paragraph --></p>
<p>Az időszűke miatt nekem csak az első kettő jött szóba. Automatájuk lett volna közelebb, de az irodában kevésbé gond a hiányos japántudásom, így azt választottam. Amikor a jelentkezési formot töltöttem ki, a Google Translate nem tudta lefordítani az átvevőpontok listáját, így a kanjik alapján kerestem ki, azt amelyiket kinéztem. Itt elnéztem valamit és végül egy kicsivel távolabbit választottam. Úgyis bringával terveztem menni, úgyhogy az extra 10 perc nem volt gond.</p>
<p><!-- /wp:paragraph --></p>
<p><!-- wp:paragraph --></p>
<p>Délután 4-et jelöltem meg, mint átvételi idő, pár perc késéssel meg is érkeztem. A pultnál egy felirat fogadott, hogy pár percre elmentek, hamarosan visszajönnek. Kb 5 perc után így is történt, elkérték a jogsim és a bankkártyát, (amit a honlapon már beregisztráltam). Ennél kicsit aggódtam, mert japán hitelkártyát kért a honlap, de a Revolut kártyámat gond nélkül elfogadták. Miután leellenőrizték az adataimat, odaadták a kártyát, egy köteg ismertető papírt és el is köszöntek.</p>
<p><!-- /wp:paragraph --></p>
<p><!-- wp:paragraph --></p>
<p>Miután hazajöttem, megbeszéltem a kollégámmal, hogy szombat 3 körül átviszem a dolgokat, majd lefoglaltam a kocsit. Elég sok átvevőpont van a környéken, konkrétan amelyiket választottam az az ablakomból is látszik. Egy 7 személyes <a href="https://share.timescar.jp/car/sienta.html">Toyota Sienta</a>-t választottam, hogy biztosan beférjenek a cuccok. A Times oldalán egy részletes videó is volt, ami bemutatta, hogy mi hogyan működik ebben a kocsiban. Így megtudtam, hogy hogyan lehet a hátsóüléseket előrehajtani, hogy az egész hátsó része raktér legyen. Illetve, hogy hogyan lehet a tükröket be-és kihajtani automatikusan.</p>
<p><!-- /wp:paragraph --></p>
<p><!-- wp:core-embed/youtube {"url":"https://youtu.be/LFIujOTlLP0","type":"video","providerNameSlug":"youtube","className":"wp-embed-aspect-16-9 wp-has-aspect-ratio"} --></p>
<figure class="wp-block-embed-youtube wp-block-embed is-type-video is-provider-youtube wp-embed-aspect-16-9 wp-has-aspect-ratio">
<div class="wp-block-embed__wrapper">
https://youtu.be/LFIujOTlLP0
</div>
</figure>
<p><!-- /wp:core-embed/youtube --></p>
<p><!-- wp:paragraph --></p>
<p>Ezekkel az információkkal felvértezve készültem a vezetésre. 15 perccel a foglalás megkezdése előtt küldött a rendszer egy emailt, hogy a legtöbb baleset az első 3 foglalás alatt történik, legyek óvatos. Köszi :D Időre odasétáltam a kocsihoz, és hozzáérintettem a hátsó ablakban lévő kártyaolvasóhoz a kártyát és ki is nyílt a kocsi. Beszállás után a korábban is látott videó idevágó részét mutatta a belső kijelző arról, hogy hogyan szedjem ki a kesztyűtartóból a kulcsot, hogy hogyan indítsam el a kocsit (elég, ha a kulcs a zsebemben van és megnyomom a Start-Stop gombot). Egy dologra nem figyeltem a videóban: a kézifékre. Ez a beszállás után egy 5 perc keresgélést eredményezett, majd feladtam és rákerestem YouTube-on:</p>
<p><!-- /wp:paragraph --></p>
<p><!-- wp:core-embed/youtube {"url":"https://www.youtube.com/watch?v=WNQj4zFZZvo","type":"video","providerNameSlug":"youtube","className":"wp-embed-aspect-16-9 wp-has-aspect-ratio"} --></p>
<figure class="wp-block-embed-youtube wp-block-embed is-type-video is-provider-youtube wp-embed-aspect-16-9 wp-has-aspect-ratio">
<div class="wp-block-embed__wrapper">
https://www.youtube.com/watch?v=WNQj4zFZZvo
</div>
</figure>
<p><!-- /wp:core-embed/youtube --></p>
<p><!-- wp:paragraph --></p>
<p>Egy extra pedál a kézifék. Hát erre nem gondoltam, bár amikor később meséltem a kollégámnak, akkor mondta, hogy Amerikában ez gyakori (a rendes kézzel felhúzós mellett). Mindegy, 5 perc késéssel, de elindultam rendben. Megálltam az épületem előtt, bepakoltam az előzetesen lehozott dolgokat hátra, majd átmentem a kollégámhoz. Kicsit trükkös volt az út a sok egyirányú utca miatt, meg mert a Google be akart vinni nagyon szűk utakra, amiket egy számomra teljesen új 7 személyes kocsival inkább kihagytam, de végül odaértem rendben. Szerencsére hétvégén az autósforgalom nagyon enyhe, és most az eső miatt a gyalogosok és a biciklisek is kevesebben voltak.</p>
<p><!-- /wp:paragraph --></p>
<p><!-- wp:paragraph --></p>
<p>Kollégámnál kipakoltunk, majd átmentünk az apósáékhoz, mert valaki a rokonságból szeretett volna megszabadulni egy gaming széktől, ami megtetszett nekem, úgyhogy azt beszéltük meg, hogy elcseréljük a az én cuccaimra. Win-win. Összeszedtük a széket, majd már csak egyedül hazajöttem. A parkolóhelyre betolatás kicsit lassabban sikerült (nagy a kocsi, kicsi a hely), de a tolatóradar és a tolatókamerával egészen kellemes volt.</p>
<p><!-- /wp:paragraph --></p>
<p><!-- wp:paragraph --></p>
<p>Összességében 1 óra 7 percet volt kint a kocsi, ami így 5x15 percnek felel meg, és 5x330=1650 yen-t fizettem érte. A kocsi lezárása után kaptam egy összefoglaló emailt, amiből megtudtam, hogy összesen 8 km-t tettem meg, 52 km/h volt a max sebességem (upsz), és 0 hirtelen gyorsítás és lassítás volt az út alatt. Mivel eco módon vezettem (nem tudom, ez pontosan mire utal), így kaptam 3 pontot (elvileg a pontokkal egy idő után szintet lép az ember és akkor olcsóbb lesz).</p>
<p><!-- /wp:paragraph --></p>
<p><!-- wp:paragraph --></p>
<p>Összességében nagyon tetszik a rendszer. A regisztrálás gördülékenyen ment, a bérlés egyszerű és összességében nagyon kedvező az ár is.</p>
<p><!-- /wp:paragraph --></p>
