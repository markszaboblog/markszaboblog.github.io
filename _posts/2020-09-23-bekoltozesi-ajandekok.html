---
layout: post
title: Beköltözési ajándékok
date: 2020-09-23 21:32:42.000000000 -05:00
type: post
parent_id: '0'
published: true
password: ''
status: publish
categories: []
tags: []
meta:
  _edit_last: '1'
  _foogallery: '891'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2020/09/23/bekoltozesi-ajandekok/"
---
<p><!-- wp:paragraph --></p>
<p>Hétfőn aláírtam az új lakás bérleti szerződését, és most gőzerővel készülök a költözésre: szintén hétfőn körbemértem az új helyet, és utána megterveztem, hogy hogyan fogom berendezni. Mivel kb fele akkora, mint a mostani lakásom, így a cuccok egy részétől meg kell szabadulnom, amiket szintén összeírtam és megpróbálom elpasszolni kollégáknak.</p>
<p><!-- /wp:paragraph --></p>
<p><!-- wp:paragraph --></p>
<p>A múlt hétvégén megtaláltam Amazonon a kedvenc magyar pincészetem, a <a rel="noreferrer noopener" href="https://www.amazon.co.jp/s?k=%E3%82%B5%E3%82%A6%E3%82%B7%E3%83%A5%E3%82%AB" target="_blank">Sauska néhány borát</a>. Korábban hallottam róla, hogy beköltözéskor szokás adni a szomszédoknak valami apró ajándékot, és arra gondoltam, hogy egy-egy üveg Sauska pont ideális lenne. Megkérdeztem a japán tanáromat, hogy szerinte jó ötlet-e, és szerinte manapság egyáltalán nem kötelező az ajándékozás, és a bor nem egy szokásos ajándék, de így, hogy magyar a bor, így szerinte rendben van. Egy érdekes nézőpont amit felvetett, hogy előfordulhat, hogy nem mindegyik szomszéd fog ajtót nyitni, mert (főleg egyedül élő fiatal nők) nem szívesen mondják el a szomszédaiknak, hogy egyedül élnek. De ha ez történik, akkor ott hagyhatom az ajtó előtt egy üzenettel.</p>
<p><!-- /wp:paragraph --></p>
<p><!-- wp:paragraph --></p>
<p>Ma kérdeztem a céges language exchange partneremet is, és ő a 引っ越し蕎麦(引っ越しそば, hikkoshi soba) szokását említette: ez eredetileg az új szomszédoknak adott szóba tészta volt, de <a rel="noreferrer noopener" href="https://livejapan.com/en/article-a0000686/" target="_blank">manapság sok japán szerint az új lakásban evett szóbát takarja</a>.</p>
<p><!-- /wp:paragraph --></p>
<p><!-- wp:paragraph --></p>
<p>Ezt meséltem Ken-nek, az egyik kollégámnak a szokásos délutáni hallgatjuk-egymást-gépelni Zoom híváson, és ő rákérdezett a japán feleségénél, hogy pontosan hogy is van ez, aki megkérdezte az összes paraméterét a költözésnek: Hol van az új lakás? Mennyire új épület? Mennyi lakás van egy szinten? Honnan költözök? (Ez az utolsó nem tudom, miért számít). Az ő elmondása szerint a 4 direkt szomszédnak (fönt, lent, jobbra, balra) illik ajándékot adni (mert őket fogod zavarni). Fontos, hogy az ajándék ne legyen túl drága (kb 1000 yen), mert ha drága, akkor aki kapja úgy fogja érezni, hogy köteles viszonozni és elindul az ajándékozási spirál. Szerinte a legjobb egy direkt erre gyártott terméket venni, ami az alkalomnak megfelelően rögtön be is van csomagolva. A kulcsszó <a rel="noreferrer noopener" href="https://jisho.org/search/%E5%BC%95%E3%81%A3%E8%B6%8A%E3%81%97%E6%8C%A8%E6%8B%B6%20%E7%B2%97%E5%93%81" target="_blank">引っ越し挨拶 粗品</a> (költözési üdvözlő kis ajándék), amire ha az ember <a href="https://www.amazon.co.jp/s?k=%E5%BC%95%E3%81%A3%E8%B6%8A%E3%81%97%E6%8C%A8%E6%8B%B6+%E7%B2%97%E5%93%81">rákeres Amazonon, rengeteg találat van</a>, és a legtöbb nagyon meglepő egy nyugati embernek:</p>
<p><!-- /wp:paragraph --></p>
<p><!-- wp:image {"id":891,"sizeSlug":"large"} --></p>
<figure class="wp-block-image size-large"><img src="{{ site.baseurl }}/assets/legacyimages/2020/09/image-2-1024x518.png" alt="" class="wp-image-891" /></figure>
<p><!-- /wp:image --></p>
<p><!-- wp:paragraph --></p>
<p>Ez a találatok első sora: folpack és ziplock tasak, rizs, WC papír, zseb-törülköző. Lejjebb görgetve van folyékony szappan, mosogatószer és fürdősó is a találatok között. A furcsa ajándékok oka valószínűleg a korlátozott hely és a magas fokú empátia: olyat akarsz adni, ami biztosan hasznos a másiknak, és ezek azok a dolgok, amik garantáltan minden háztartásban el fognak fogyni. Ettől függetlenül folpackot adni az új szomszédnak nagyon sorozatgyilkososnak érződik nekem, illetve a WC papír is egy érdekes választás. Noha az utóbbi félévben voltak olyan időszakok, amikor sokan örültek volna neki.</p>
<p><!-- /wp:paragraph --></p>
<p><!-- wp:paragraph --></p>
<p>De én külföldi vagyok, így kevésbé elvárás, hogy minden szabálynak megfeleljek, úgyhogy maradok a Sauskánál. </p>
<p><!-- /wp:paragraph --></p>
