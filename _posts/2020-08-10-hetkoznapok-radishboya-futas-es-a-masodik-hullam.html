---
layout: post
title: Hétköznapok - Radishboya, futás és a második hullám
date: 2020-08-10 06:14:52.000000000 -05:00
type: post
parent_id: '0'
published: true
password: ''
status: publish
gallery: true
categories: []
tags: []
meta:
  _edit_last: '1'
  _foogallery: '863'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2020/08/10/hetkoznapok-radishboya-futas-es-a-masodik-hullam/"
---
<p><!-- wp:paragraph --></p>
<p>Augusztussal véget ért az esős évszak és beköszöntött a tokiói nyár: 30-35 fok, 60-80%-os páratartalommal. Ha naplemente előtt megyek futni, akkor nem hogy csavarni lehet a vizet a pólómból, hanem konkrétan csöpög. Naplemente után viszont általában van egy kis szél, és akkor elviselhetőbb a hőség. Ráadásul a hidakat, hajókat színesen világítják ki.</p>
<p><!-- /wp:paragraph --></p>
<p><!-- wp:paragraph --></p>
<p>Továbbra is kapom a <a href="https://japan.szabo-simon.hu/2020/06/28/radish-boya-avagy-termeloi-zoldseg-hazhozszallitva/">heti egy doboz zöldséget a Radishboya</a>-tól, és egész érdekes zöldségeket próbálok így ki. Múlt héten ettem edamame-t, zöld szójababot, a mostani héten pedig <a href="https://en.wikipedia.org/wiki/Ipomoea_aquatica">vízi spenótot</a>.</p>
<p><!-- /wp:paragraph --></p>
<p><!-- wp:paragraph --></p>
<p>Időközben eltelt egy év azóta, hogy megérkeztem Japánba. Ennek következményeként véget értek a cégem által fizetett japán órák, úgyhogy új tanárt kellett keresnem. Mivel a cégemnek egy amerikai nyelviskolával van szerződése, ezért a korábbi tanáraim mind Amerikában voltak, ami nehézzé tette az időpont-egyeztetést, és meglehetősen drágává az órákat. (Amerikában a japán anyanyelvű tanár egy extra szolgáltatás, itt Japánban viszont nem annyira különleges.) Egy kollégám javasolta az <a href="https://peraichi.com/landing_pages/view/japonstinavolomouci">ő tanárát</a>, aki most költözött vissza Csehországból Japánba, és eddig nagyon elégedett vagyok vele. Heti kétszer 55 perces különórám van vele Skype-on. Nagyon lelkes, rávesz, hogy beszéljek és mindennapi szituációkat gyakorlunk.</p>
<p><!-- /wp:paragraph --></p>
<p><!-- wp:paragraph --></p>
<p>Közben a koronavírus kapcsán Japán belépett a második hullám szakaszába:</p>
<p><!-- /wp:paragraph --></p>
<p><!-- wp:image {"id":863,"sizeSlug":"large"} --></p>
<figure class="wp-block-image size-large"><img src="{{ site.baseurl }}/assets/legacyimages/2020/08/image-1024x364.png" alt="" class="wp-image-863" /><br />
<figcaption><a href="https://covid19japan.com/">https://covid19japan.com/</a></figcaption>
</figure>
<p><!-- /wp:image --></p>
<p><!-- wp:paragraph --></p>
<p>Ezek a grafikonok pont az első hullám tetőpontjánál kezdődnek, amikor április 7-én a nagyvárosokra, majd 16-án az egész országra meghirdették a szükségállapotot. Ez május végéig volt érvényben, amikor is megkezdődött az ország újranyitása. Mármint a gazdaság újranyitása, külföldiek továbbra sem jöhetnek be az országba. A belföldi turizmus élénkítésére július végén meghirdette a kormány a <a href="https://www.timeout.com/tokyo/travel/everything-you-need-to-know-japan-go-to-travel-campaign">Go To Travel</a> kampányt, aminek keretében a belföldi utak akár 50 %-át fizeti az állam. Az emelkedő pozitív COVID tesztek miatt <a href="https://www.timeout.com/tokyo/news/tokyo-is-excluded-from-the-go-to-travel-campaign-due-to-the-spike-in-coronavirus-cases-071720">végül utolsó pillanatban ebből kizárták Tokiót</a> (se tokiói lakosok, se tokiói hotelek nem vehetnek részt), ami felzúduláshoz vezetett azok között, akik már lefoglaltak utazást, és <a href="https://mainichi.jp/english/articles/20200721/p2g/00m/0na/076000c">végül a kormány megígérte, hogy átvállalja a lemondási díjakat</a> ezekben az esetekben. Fontos itt megjegyezni, hogy ez továbbra is csak az állami támogatásról szól, normál utazások továbbra is teljesen engedélyezettek (noha mindenkit kérnek, hogy lehetőleg ne utazzunk másik tartományba). Eközben a <a href="https://www.timeout.com/tokyo/news/these-16-hotels-in-tokyo-are-offering-up-to-50-percent-discounts-for-local-residents-080620">tokiói hotelek egy része kedvezményt ad a tokiói lakosoknak</a>, és a <a href="https://www.timeout.com/tokyo/news/tokyo-skytree-tickets-are-50-percent-off-for-tokyo-residents-this-august-080720">Skytree is féláron van a tokióiaknak</a> augusztusban.</p>
<p><!-- /wp:paragraph --></p>
<p><!-- wp:paragraph --></p>
<p>Amikor július elején először kezdtek ismét emelkedni a napi új esetek száma, akkor azzal indokolta a kormány, hogy az esetek 70-80 %-a 20-30 év közöttiek, akik a <a href="https://mainichi.jp/english/articles/20200701/p2a/00m/0na/020000c">shinjukui szórakozóhelyeken kapták el a vírust</a>, és ezért nem kell aggódni. Ez pár hét múlva megváltozott, amikor már más csoportokban is egyre több pozitív esetet találtak. Egyik hivatalos magyarázat az, hogy most többet tesztelnek, ami egy meglehetősen rossz kifogásnak tűnik, főleg, hogy a pozitív tesztek aránya nem csökken, sőt folyamatosan növekszik (<a href="https://stopcovid19.metro.tokyo.lg.jp/en/cards/positive-rate/">július elején 4% volt, most 7% körüli</a>). Ettől <a href="https://www.japantimes.co.jp/news/2020/08/09/national/sunday-coronavirus-japan/">függetlenül egyelőre elutasítja a kormány egy újabb szükségállapot kihirdetését</a> a gazdasági hatások miatt. Úgy tűnik az első hullámnál az egészségügyi szakemberekre hallgatott a kormány, most meg inkább a gazdasági érdekekre. Eléggé egy "melyik kezembe harapjak" szituációnak tűnik. A számok noha önmagukban nagynak tűnnek, igazából eltörpülnek a világ sok része mellett. Mostanában napi közel 1400 új esetet találnak egész Japánban, ami 11 új esetnek felel meg per millió lakos.</p>
<p><!-- /wp:paragraph --></p>
<p><!-- wp:shortcode --><br />

<!-- /wp:shortcode --></p>
