---
layout: post
title: Esti Nijo-jo (Nijo kastély)
gallery: true
---

A kiotói [Nijo kastély](https://goo.gl/maps/HS1uL8CZgLHky4kLA) idén nyári attrakciója az [esti kivilágítás](https://event.naked.works/nijojo/summer/), és Momokoval múlt hétvégén el is mentünk megnézni.

<!--break-->

Még előző nap megvettük a jegyet a neten, és át is vettük a közeli Seven 11 konbiniben. Mindketten yukatában (nyári, kevésbé díszes kimonó) mentünk. Én még [Narában vettem magamnak egyet](/2021/04/10/nara-2-szarvasok/). Este 7-kor nyitott az attrakció, és mi épp 7:00-kor szálltunk le a buszról, és álltunk be az ekkora már meglehetősen hosszú sorba. Végül fél óra várakozás után jutottunk be. Közvetlen bejutás előtt még regisztrálnunk kellett a kiotói önkormányzat honlapján, hogy ha később valakiról kiderül, hogy COVID-os volt, akkor tudjanak értesíteni minket. Erről be kellett mutatnunk a szervezőknek a visszaigazoló emailt, amit spam-be rakott mindkettőnknek.

Bejutás után kaptunk egy lámpást, majd elindultunk körbe a kastélyban. Mindketten voltunk már itt napközben, de éjszakai fényekkel egészen más élmény volt. Több helyen volt projection mapping show, amikor projektorokkal változatos formákat vetítettek a falakra (legtöbbször tűzijáték és kalendoszkóp keverékéhez hasonlót), amihez megfelelő zene is társul. Nagyon impresszív volt, de nekem leginkább a simán kivilágított japán kertek és teaház tetszettek. Az egyes látványosságokat a készítő cég honlapja angolul is leírja: [https://naked.co.jp/en/works/10069/](https://naked.co.jp/en/works/10069/)
