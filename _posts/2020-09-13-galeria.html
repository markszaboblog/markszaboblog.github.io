---
layout: post
title: Galéria
date: 2020-09-13 21:05:02.000000000 -05:00
type: post
parent_id: '0'
published: true
password: ''
status: publish
categories: []
tags: []
meta:
  _edit_last: '1'
author:
  login: Mark
  email: mark@szabo-simon.hu
  display_name: Mark
  first_name: ''
  last_name: ''
permalink: "/2020/09/13/galeria/"
---
<p><!-- wp:paragraph --></p>
<p>Amikor ide költöztünk, akkor elég magas elvárásaink voltak a lakással kapcsolatban: legyen fél órára az irodától, legyen 50 m2, legyen modern, és lehetőleg jó legyen a kilátás. Az ezeknek megfelelő lakások természetesen nem olcsók, és most a fizetésem több, mint harmadát fizetem lakbérként. Viszont idén elég sok minden változott, amik hatással voltak ezekre az elvárásokra: nem kell bejárnom az irodába, Anna hazaköltözött és vendégek se jönnek, így egy jóval kisebb lakás is elég. Így indokolatlanul drágának érződik a mostani lakás, és elkezdtem nézelődni, hogy milyen opciók vannak.</p>
<p><!-- /wp:paragraph --></p>
<p><!-- wp:paragraph --></p>
<p>A következő kritériumokat állítottam föl:</p>
<p><!-- /wp:paragraph --></p>
<p><!-- wp:list --></p>
<ul>
<li>Minimum 20 m2</li>
<li>5 éves vagy fiatalabb épület (Tokión belül ez nem szűkíti le túlságosan, és cserébe általában jelentősen jobb a minőség)</li>
<li>Vasbeton épület (a favázas házaknak elvileg rémes a hangszigetelése)</li>
<li>Bicikli parkoló, légkondi, mosógépnek dedikált hely (ebben a méretben van, hogy kispórolják)</li>
</ul>
<p><!-- /wp:list --></p>
<p><!-- wp:paragraph --></p>
<p>Az ennek megfelelő legolcsóbb helyek Tokiótól 1.5-2 órára találtam 50-60 ezer yenért. Ez elég jónak tűnt. Aztán elkezdtem számolgatni, hogy hogyan fognak beférni a bútoraim a 20-25 négyzetméterre, és elég zsúfoltnak tűnt. Ekkor találtam egy lakást galériával, és döntöttem el, hogy olyat szeretnék. Emiatt kénytelen voltam felemelni a keretet 80-85 ezerig (ami még mindig alig több, mint harmada a jelenlegi 230 ezres lakbéremnek), viszont ennyiért már nem kell kiköltözni teljesen a városból.</p>
<p><!-- /wp:paragraph --></p>
<p><!-- wp:paragraph --></p>
<p>Holnap délután megyek megnézni 3 lakást, de az eddigiek alapján mindhárom jónak tűnik. Ha élőben is tetszenek, akkor beadom a jelentkezést, amit ha elfogadnak, akkor felmondom a mostani helyemet. 2 hónapos felmondási idő van, aminek a vége felé tervezek átköltözni az új helyre. Ez várhatóan november közepére fog esni, utána meg november végén már megyek is haza karácsonyra.</p>
<p><!-- /wp:paragraph --></p>
<p><!-- wp:paragraph --></p>
<p>Hosszútávon az a tervem, hogy ezt a kis lakást csak mint bázis használom, és mivel bárhonnan tudok dolgozni, igyekszem majd sokat utazni Japánon belül, egy-egy hónapot eltöltve egy helyen, hogy jobban megismerjem az adott várost, illetve, hogy csökkentsem a fertőzés kockázatát (illetve ennek látszatát).</p>
<p><!-- /wp:paragraph --></p>
